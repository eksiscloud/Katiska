---
title: "Koiralle lihaa vatsan täydeltä"
date: 2019-06-24
categories: 
  - "kurssit"
tags: 
  - "liha"
  - "raakaruokinta"
  - "ruokinta-perusteet"
  - "webinaari"
---

Liha on koiran ruuan perusta. Se on perusta kuivamuonissa, joissa muistetaan aina mainostaa kuinka paljon sitä niissä on. Se on perusta myös raakaruokinnassa, jota kuuluisikin kutsua lihapohjaiseksi ruokinnaksi - jo pelkästään siksi, että raakuus itsessään ei tuo mitään etua.

<!--more-->

Vaikka liha on aina koirien ravitsemuksessa mukana, niin sen olemus ja aito rooli on kuitenkin monille epäselvä. Se ehkä johtuu lihan arkipäiväisyydestä, ei ole koskaan joutunut miettimään sitä. Webinaaritallenne esittelee lihan, sen merkityksen ja roolin koiralle.

Luennon ensimmäinen osio käsittelee aiheesta **liha** kysymykset

- mitä liha on
- miksi lihaa annetaan
- haittoja tai etuja lihasta on

Podcast-tallenteen kuunneltuasi tai videot katsottuasi sinulle pitäisi olla pääosiltaan selvää mitkä ovat syyt lihan käyttämiseen ja onko se täysipainoista ruokaa. Sinulle selviää myös miksi kysymykseen paljonko lihaa annetaan, ei voida vastata tyhjentävästi (- mutta sitä annetaan noin puolitoista kertaa enemmän kuin kuivamuonaa).

**Luennon intro:**

https://www.youtube.com/watch?v=XxQj-RBBl9o

## Pyramidin perusta

https://www.youtube.com/watch?v=rpzX9O6TjZw

Kun joku sanoo, että käyttää koiransa ruokinnassa lihaa, niin milloinkaan ei tiedä mitä aidosti käytetään. Useimmat muut asiat selviävät kontekstistä, mutta ei koskaan liha - tiedetään vain, että kyseessä ei ole kasvisruokaa, ei luita eikä elimiä.

Liha tarkoittaa kahta eri asiaa:

- mitä se pitää sisällään raaka-aineena
- mitä ravintoaineita se sisältää

Koostumus raaka-aineena vaikuttaa sulavuuteen, joskus koiran terveyteen, ja sen suhteen erilaiset lihaksi kutsutut tuotteet voivat olla erilaisia. Sulavan osan suhteen sen sijaan kaikki lihat ovat käytännössä samanlaisia.

Lihan korvaaminen muilla raaka-aineilla, joka tarkoittaa vegaanista ruokavaliota, on mahdollista. Se on kuitenkin erittäin vaikeaa ja lisää ruuan kokonaismäärää.

Ravintopyramidin rakenne ei kerro ryhmien tärkeyttä. Se kuvaa syöntimäärää ja vahvasti lisäksi energiasisällön kautta. Sen takia ihmisellä pyramidi rakentuu kasviksille ja lihat ovat ylhäällä pienenä osuutena. Koiran ravintopyramidi rakentuu aivan toisinpäin, jolloin pohja perustuu lihaan ja siinä kohtaa missä ihmisellä on liha, koiralla on sisäelimet, käytännössä maksa. Pyramidin huipulla, vähäisin tarvittava määrä, rakentuu koiralla kasviusmaailmassa ja käsittää käytännössä vain kuidun.

Siksi koiralle syötettävä ruoka koostuu vahvimmin lihasta ja vaadittava annos on se, mikä rasvan kautta laskettuna vaaditaan painon ylläpitämiseksi.

## Tankki täyteen

https://www.youtube.com/watch?v=fqjaDQ6nSCY

Koiran ruuassa on aina nähtävä kokonaisuus, mutta huomioiden osien merkitys. Siksi lihan antama energia ei ole sen sisältämä kokonaisenergia, vaan rasvagrammojen antama energia. Hiilihydraattien kanssa on mahdollista kattaa energiavaje, jos rasvaa ei ole riittävästi, mutta vaadittava syöntimäärä on aina tuplat rasvaan verrattuna. Käytännössä ero on vielä suurempi, koska rasvalla ja hiilihydraatilla tarkoitetaan ruoka-aineita, jotka sisältävät jommankumman tai molemmat. Lisäksi eroa kasvattaa sulavuus. Liha ja sen sisältämä rasva on erittäin hyvin sulavaa (poislukien jänteet ja sidekudos, mutta niistäkin rasva sulaa ongelmitta) kun taasen viljat kypsennettynäkin ovat heikommin sulavia.

Elimistö pyrkii käyttämään ensisijaisesti sokereita energiaksi. Syitä on kaksi:

- solut käyttävät käytännössä vain glukoosia energiaksi (kyllä, muutama poikkeus löytyy)
- hiilihydraatteja ei käytetä mihinkään muualle ja varastointikin tapahtuu muuttamalla ne rasvaksi

Rasva on tehokkaampi energian lähde kalorisisältönsä suhteen, mutta hitaammin käytettävissä ja rasvan osia tarvitaan muuallakin; soluihin, hermostoon jne.

Jos ihminen ei saa ravinnostaan sokereita, niin ihminen menee ketoosiin, joka on puolustuskeino poikkeustilannetta vastaan. Koira ei käytännössä mene ketoosiin, koska sen maksa tuottaa lihan sisältämistä aminiohapoista sekä rasvahapoista kaiken tarvittavan glukoosin ja erittäin tehokkaasti. Joten koiralle liha tarjoaa kaikean tarvittavan energiatasolla.

Riittävä annos lihaa saadaan silloin kun koiran lihavuuskunto on oikein. Suomeksi: koira ei ole laiha. 30 kg koiralla se tarkoittaa rehutason lihaa noin puoli kiloa päivässä, vähintään.

Suositus: [Ketoosi](https://www.katiska.eu/tieto/energia/ketoosi/)

## Nooan arkki

https://www.youtube.com/watch?v=bc3cfzFQW8Y

Lihojen ero ei ole eläinlajien välillä. Lihojen ero tulee niiden erilaisesta rasvamäärästä. Periaattellinen ero kuitenkin on:

- valkoinen liha eli linnut (jenkkiläisessä keittiössä myös porsas)
- punainen liha eli kaikki muut eläimet
- kala, joka on kuitenkin lähempänä punaista

Vaaleassa lihassa on hieman vähemmän vereen liittyviä mineraaleja, eli mm. rautaa ja kuparia. Aidosti erot ovat merkityksettömiä. Hevosessa on muita korkeampi rautapitoisuus, mutta sen heikompi sulavuus tasaa tilanteen.

Aito ero tulee rasvan koostumuksesta, joka johtuu hyvin pitkälle niiden syömästä ravinnosta ja hieman teurasiästä. Kalassa omega-3 rasvahapot EPA ja DHA erottaa ne muista, mutta kalatkin saavat ne ravinnostaan.

Yleisen ravintomeemin mukaan koiralle olisi annettava 3 - 5 eläimen lihaa. Väite on väärin. On aivan sama mitä lihaa antaa, kunhan antaa lihaa. Jos haluaa tehdä tarkkaa säätöä, niin antaa punaisen tai valkoisen lihan joukossa kalaa sen rasvakoostumuksen takia.

Lihojen puutteet tulevat mineraaleissa ja vitamiineissa, jonka takia ne on lisättävä erikseen. Kalsium, magnesium ja osa kaliumista saadaan luista tai purkista. A-vitamiini ja ne B-vitamiinit, jotka jäävät lihasta vajaaksi, otetaan maksasta. D-vitamiini, sinkki ja jodi otetaan purkista.

Kun lihaa syytetään siitä, että se ei ole täysipainoista ruokaa, on jotain tietämättömyyden ja halpahintaisen tavoitteellisuuden väliltä. Ei kukaan ole koskaan väittänyt, että liha olisi täysravintoa. Moinen on yhtä päätöntä kuin toteaisi, että kasvisravinto ei sovi ihmiselle, koska kaura ei ole täydellistä ruokaa ihmiselle. Sen sijaan on väitetty, että sulava liha on täydellinen proteiinien ja rasvojen lähde - kaikki muu on saatava muusta ravinnosta.

Suositus: [Kolmen minuutin raaka](https://www.katiska.eu/tieto/podcastit-vlog/63-kolmen-minuutin-raaka/)

## Lihallinen terveys

https://www.youtube.com/watch?v=Svdj99xWSuQ

Liha ei ole ihmelääke. Mutta liha antaa

- energian
- pehmytkudosten rakennusaineet

Liha ei pysty rakentamaan luustoa. Siihen tarvitaan kalsiumia, vaikka luusta.

Liha ei tuo lisää terveyttä. Liha pystyy estämään määrätyistä puutoksista ja sopimattomasta ravinnosta syntyviä sairauksia. Mutta enemmän lihaa ei tarkoita parempaa terveyttä - se tarkoittaa vain lihomista.

Kuivamuonissa on omat ongelmansa, jotka johtuvat lihan alhaisesta määrästä. Oikeammin ongelmat saattavat syntyä niistä kuivamuonien raaka-aineista, joilla on paikattu matala määrä lihaa.

Välillä kuulee väitettävän, että kun koira on siirretty lihapohjaisella raakaruualle, niin allergiat ovat parantuneet. Se on totaalinen virheväittämä. Allergia ei parane ja kyse onkin ollut kahdesta:

- allergeenin välttämisestä
- ruuan sopimattomuuden korjaamisesta

Liha on koiralle rotutyypillistä ravintoa. En pidä ilmaisusta, sillä barf- ja huuhaamarkkinat ovat aiheuttaneet termille pahan inflaation. Lajityypillinen tarkoittaa ravintoa, joka sopii eläimen ruuansulatusjärjestelmälle sekä aineenvaihdunnalle. Hevoselle lajityypillinen ravinto on korsirehu, ihmiselle lajityypillinen ravinto on sekaravintoa ja koiralle lajityypillinen ravinto on lihaa ja muuta eläinperäistä.

Suositus: [Koira on lihansyöjä](https://www.katiska.eu/tieto/koira-syominen-yleinen/koira-on-lihansyoja/)

## Kysyttävää?

Heräsikö kysymyksiä tai kommentoitavaa? Voit käyttää Katiska [Meta-foorumia](https://foorumi.katiska.eu/), pääset myös kommentoinnin linkistä suoraan tämän webinaariin aiheeseen - käytä sitä. Ja jos haluat penkoa aihetta ruokinnan suunnittelu, niin [löydät sen täältä](https://www.katiska.eu/tieto/koira-ruokinta-liha/koiran-raakaruokinnan-suunnittelu/). Haluat ehkä tutustua myös e-kirjaan [Ravitsemuksen ABC: Koiran raakaruokinta](https://store.katiska.info/tuote/koiran-ravitsemuksen-abc-koiran-raakaruokinta/).

Jos tarvitset apua koirasi ruokinnan rakentamisessa tai ruokaongelmissa, niin [Katiskan puhelinpalvelu](https://store.katiska.info/tuote/puhelinneuvonta/) on juurikin siihen tarkoitettu!

[![](images/koiran-ruokintaneuvonta.jpg)](https://store.katiska.info/tuote/puhelinneuvonta/)
