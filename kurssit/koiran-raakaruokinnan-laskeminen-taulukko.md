---
title: "Koiran raakaruokinnan laskeminen + taulukko"
date: 2019-02-18
categories: 
  - "kurssit"
tags: 
  - "annostus"
  - "raakaruokinta"
  - "tarve"
  - "webinaari"
---

Koiran ruokinnan laskemiseen ei aidosti tarvita taulukkoja. Riittää, että selvittää muutaman koiran tärkeimmän tarpeen ja täyttää se ruualla ja lisäravinteilla. Loppu seuraa perässä, ihan itsestään.

<!--more-->

Kuivamuonissahan ei tarvitse piitata ravintoaineista. Niissä on riittävästi kaikkea kaikkien tarpeisiin. Ainakin periaatteessa, mutta jos/kun kuivamuonien käyttö on ongelma, niin ne eivät johdu sinällään puutteista ravintosisällössä - proteiinia, rasvaa, vitamiineja ja mineraaleja on riittävästi. Ongelmia saattaakin tulla niissä raaka-aineissa, joista kuivamuona on koostettu - ei maississa ja riisissä suuria olennaisia eroja ole, mutta maissi pierettää monia.

Mutta koska kuivamuonissa on suojaravintoaineita, vitamiineja ja hivenaineita, yllinkyllin, niin se tekee koirien [50/50-ruokinnasta](https://www.katiska.eu/tieto/koira-tieto-ruokinta/koira-ruokinta-5050/koiran-50-50-ruokinta-faq/) niin houkuttelevan vaihtoehdon: helppoa ja melkoisen turvallista.

Raakaruokinta on haluttu vaihtoehto kahdesta pääsyystä:

- luonnollisuus
- terveellisyys

Luonnollisuus on idea, ajatus, eikä sille ole sen suurempia perusteluja. Luonnollisuutta käsitteenä käytetään myös niin usein täysin väärin, jopa koirien ravitsemuksessa, että termi on kärsinyt inflaation. Perusasetelma alkaa olla, että kun jotain kaupataan luonnollisena, niin huijataan. Kun jotain perustellaan luonnollisuudella, niin aidosti ollaan osaamattomia ja piittaamattomia; ei vaan nappaa tehdä asioita, edes oikein.

https://youtu.be/XcQbVL8ZIj8

Jos joku myy teille koirien ravintoneuvontaa luonnollisuus edellä, diplomilla tai ilman, niin voitte olla takuuvarmoja, että ollaan hukattu asia ja siirrytty haaveiden ja kuvitelmien myyntiin. Minusta kyse on vain ammattitaidottomuudesta, jossa ainoa osaaminen keskittyy asiakkaan kusettamiseen.

Koirien raakaruokinta on luonnollista vain ja ainoastaan merkityksessä, että liha on [pedon perusravintoa](https://www.katiska.eu/tieto/koira-tieto-ruokinta/koira-syominen-yleinen/koira-on-lihansyoja/). Aivan samoin kuin että korsirehu (heinät) ovat hevosten perusravintoa.

https://youtu.be/OQ-i5TsY178

[Oikein koostettu raakaravinto](https://www.katiska.eu/tieto/podcastit-vlog/63-kolmen-minuutin-raaka/) ei ole sen terveellisempää tai haitallisempaa kuin kuivamuonat tai puuroruokinta. Tämä on asia, jonka niin koiranomistajat kuin eläinlääkäritkin säännönmukaisesti unohtavat. Ruoka on ravintoaineidensa summa ja sen terveysvaikutukset riippuvat saaduista ravintoaineista. Jos määrätylle kuidulle annetaan jokin terveysväite, niin se väite on aivan yhtä pätevä niin kuivamuonalle kuin raakaruokinnalle, kun kumpaankin on lisätty samaa kuitua.

Se, että raakaruokinnassa saattaa olla (riippuen käytetyistä lihoista ja syödyistä grammoista) koiralle sopivampi proteiini- ja rasvakoostumus, on oma juttunsa. Kuin myöskin se, että etsitäänkö raakaruokinnan kautta optimia vai kuivamuonien riittävyyttä.

https://youtu.be/m7txEhDq1YM

Se mitä tehdään sairaille koirille tukihoitona, on eri asia. Niille joudutaan kaikille tekemään oma koirakohtainen säätönsä ja aivan samoin kuin yleistys raakaruokinnan terveellisyydestä on kategorisesti väärin, niin myös kuivamuonien ”funktionaaliset” väitteet ovat aivan yhtä pielessä.

Tehdään sivuhyppy ja määritellään kaksi termiä:

- **ravitsemus** on sitä mitä ruuasta saadaan ja miten se täyttää koiran tarpeet
- **ruokinta** on ruokien laittamista kuppiin ja sitten toivotaan, että ne täyttävät koiran ravitsemukselliset tarpeet

Jos verrataan ihmisiin, niin ravitsemuksessa pyritään saamaan vaikka D-vitamiinia riittävästi tai muuttamaan rasvojen koostumusta läskistä enemmän kasviöljyjen suuntaan, jotta elimistössä seikkailevien lipidien tai kuljettaja-kolesterolin määrät sekä laatu saataisiin terveellisemmäksi.

Ruokintaa, ihmisillä useimmiten kuitenkin puhutaan syömisestä, on tapa millä em. asiat saavutetaan - joko Käypä hoito -lautasmallissa, välimerellisellä ruokavaliolla tai yrittämällä matkia oletusta kivikautisesta annoksesta. Hiilihydraattien välttäminen on ravitsemusta ja VHH-ruokavaliot ruokintaa.

Takaisin asiaan. Kun omistaja miettii koiran ravitsemusta ja miten toteuttaisi ruokinnan, niin melkoisen usein aletaan kaipaamaan jotain laskentataulukkoa, jolla voisi varmistaa, että ruokinnassa käytetyt ruoka-aineet ihan oikeasti täyttäisivät ravitsemuksen vaatimukset.

Huomattavan harva, jos kukaan, uskoo, kun sanotaan moisen olevan täyttä ajanhukkaa. Pääsääntöisesti kahdesta syystä:

- **ruuista ei ole kattavaa ja aina edes luotettavaa analyysiä niistäkään ravintoaineista, jotka on ilmoitettu** (maksan nykyinen A-vitamiinimäärä, miksi kotimaiselle porkkanalle löytyy erilaiset arvot riippuen tietokannasta, Finelin tapa punnita kaikki ja ilmoittaa vain ihmissyötävä osa, luomun merkitys jne.)
- **ravintoaineita on tolkuttoman paljon ja ne on pakattu ruoka-aineisiin sisälle eikä niitä poiskaan saa** (kun jotain tulee liikaa, niin vähennetäänkä ruoka-aineenmäärää ja samalla leikataan kaikkia muitakin, vai korvataanko osa jollain muulla ja taas kaikkien yhteisten ravintoaineiden määrät muuttuvat; miten hallitaan ruokakupin monimutkaisuus ja vaadittu työ vastaan saattu hyöty)

Mutta voit testata asiaa itsekin. Osassa Katiskan koulutuksia mukana tulee laskentataulukko, jonka pitäisi hieman helpottaa ruokinnan laskentaa. E-kirjan ABC: Koirien raakaruokinta mukana tulee ”aito ja alkuperäinen” excel - joka rehellisesti sanoen on hankalahko ja sekava käyttää. Siksi tehtiin uusi, mutta en tiedä kuinka paljon aitoa parannusta tuli. Päätä itse ja käytä jos siltä tuntuu.

Web-markkinoinnin perusteiden mukaan mitään ei saa antaa vastikkeetta. On saatava vähintään markkinointilupa antamalla ekstraa palkkioksi postituslistalle liittymisestä. Olen kokeillut sitkin Katiskassa ja koska olen huomattavan kehnosti motivoitunut mailimarkkinointiin - sekä laiska - niin ei kukaan mitään postia ole saanut kertaa tai kahta enempää. Mutta jos haluat jännittää emailisi ääressä tuleeko vai eikä tule, niin sivun alatunnisteessa on mahdollisuus tilata Katiskan uutiskirje.

Koen, että vastikkeellisuutta siinä, että olet päässyt tänne asti, on aivan tarpeeksi, joten saat ladattua laskentataulukon

Jos sinulla on jo Katiskasta (tai ex-Sumpusta) saatu taulukko, jonka nimi on sumppu\_ruokintasuunnittelu.xlsx niin et tarvitse uutta - juurikin tuosta on kyse.

\[download id="63759"\]

Taulukossa on virhe tai kaksi kaavoissa, mutta en muista missä. Ihan siksi, että niistä on kerrottu jossain, enkä enää löydä tuota jossainta. Siksi mahdollisista virheistä - kuten ylipäätään kysymyksistä taulukon käytöstä tai numeroiden merkityksestä - kannattaa kysyä kommenteissa. Löydät sen nopeimmin artikkelin alta.

**Jos et halua käyttää taulukkoja, niin ainoat asiat, jotka sinun tulee laskea ruokinnasta**, ovat:

- [kalsium](https://www.katiska.eu/tieto/koira-tieto-ravitsemus/kalsium/kalsium/), noin 160 mg/kg yhteensä
- [sinkki](https://www.katiska.eu/tieto/koira-tieto-ravitsemus/sinkki/sinkki/), noin 2 mg/kg yhteensä (50/50-ruokavaliossa vähintään 1 mg/kg riippumatta kuivamuonan määrästä)
- [Jodi](https://www.katiska.eu/tieto/koira-tieto-ravitsemus/koira-tarve-mineraali/jodi/), noin 15 mikrog/kg
- [A-vitamiini](https://www.katiska.eu/tieto/koira-tieto-ravitsemus/a-vitamiini/a-vitamiini/), noin 30 mikrog/kg (KY\*0,3 antaa mikrot)
- [D-vitamiini](https://www.katiska.eu/tieto/koira-tieto-ravitsemus/d-vitamiini/d-vitamiini/), noin 0,7 mikrokg/kg (50/50 ruokinnassa joko ei huomioida kuivamuonaa tai sitten kyllä, kumpikin on oikein)
- [E-vitamiini](https://www.katiska.eu/tieto/koira-tieto-ravitsemus/e-vitamiini/e-vitamiini/), ns. luonnollista noin 3 mg/kg ja synteettistä 6 mg/kg (kuivamuonaa ei huomioida 50/50-ruokinnassa)
- [proteiini](https://www.katiska.eu/tieto/koira-tieto-ravitsemus/proteiinit/proteiini-ruokinnassa/) on riittävä, kunhan ruuan [rasva](https://www.katiska.eu/tieto/koira-tieto-ravitsemus/rasvat/rasva-ruokinnassa/) pitää painon kunnossa (ei lasketa kuin enintään totaalisessa ruokinnanmuutoksessa, että saadaan sama kuin ennen)

![](images/divide.png)

**Muistutan vielä**, että jos

- haluat oppia suunnittelemaan raakaruokinnan, niin enemmän löydät tietoa [tästä koulutuksesta](https://www.katiska.eu/kurssit/koiran-raakaruokinnan-suunnittelu/)
- haluat oppia ammattitasolla, niin [ravintokouluttaja](https://store.katiska.info/tuote/ravintokouluttaja/) on oikea vaihtoehto sinulle
- olet muuten vain utelias, niin Katiskan selaaminen tarjoaa aika paljon kaikkea

Jos tunnet olevasi aivan eksyksissä ruokinnan suhteen, oli kyse sitten emästä, pennuista, aikuisesta, urheilevasta tai eläkeläisestä, puhumattakaan sairaista, niin me olemme auttamassa sinua. [Buukkaa aika](https://store.katiska.info/tuote/puhelinneuvonta/) ja selvitetään asiat!

[![](images/koiran-ruokintaneuvonta.jpg)](https://store.katiska.info/tuote/puhelinneuvonta/)

.
