---
title: "Kohti turvallista ja terveellistä koiran harrastusuraa"
date: 2019-07-06
categories: 
  - "kurssit"
tags: 
  - "koulutus"
  - "webinaari"
---

Tällä luennolla tarkastellaan sitä, mihin kannattaa kiinnittää huomiota, kun aikoo harrastaa koiran kanssa. Kurssimateriaalin on tarkoitus auttaa koiran omistajaa jäsentämään, mikä on harrastamaan tähdätessä ja harrastus-uralla oikeasti tärkeää.

<!--more-->

Vaikka luentomateriaaleissa on käytetty paljon esimerkkinä trendilajia, agilityä, on materiaalista hyötyä myös mihin tahansa muuhun harrastukseen. Lajista riippumatta tavoite on kuitenkin aina sama - tehdään töitä yhdessä, turvallisesti.

Luennon materiaalissa käydään läpi myös koordinaation kehittämistä, lihasharjoituksia ja muita hyödyllisiä juttuja, joita ihan jokainen voi opettaa koiralleen, ihan itse, ennen pääsykokeita tai alkeiskurssia. Tavoite on, että kun varsinainen harrastus viimein aloitetaan, koiralla on valmiudet keskittyä itse harrastukseen, eikä kurssiaikaa tuhlata sellaisen opetteluun, jonka olisi voinut opetella jo aiemmin.

## Johdatus treenaamiseen

https://www.youtube.com/watch?v=5vyOlk9d18g

## Treeni ja kehitys

https://www.youtube.com/watch?v=qTZjVv5L4T8

## Lihaksiston ja hermotuksen kehitys

Lihaksen toiminnallinen yksikkö on sarkomeeri. Sarkomeeri koostuu kahdesta erilaisesta proteiinista, haarukan mallisesta aktiinista sekä pitkulaisesta myosiinista. Lihaksen ollessa lepoasennossa nämä proteiinit ovat erillään, mutta hermokäsky saa ne liikkumaan yhteen, toistensa lomaan. Yhdessä lihassolussa on paljon sarkomeerejä peräkkäin. Sarkomeerien ollessa lomittain, lihassolu on supistunut.

Supistumista käskyttää hermo, ja yhden hermon päässä olevat lihassolut supistuvat kaikki aina saman aikaisesti. Hermoa ja sen käskyttämiä lihassoluja kutsutaan motoriseksi yksiköksi.

Kun lihaksistoa treenataan, kasvaa motoristen yksiköiden määrä. Yhdessä motorisessa yksikössä, on aina vähemmän lihassoluja, mitä treenatumpi lihas on kyseessä. Tämä lisää lihaksen energiatehokkuutta, sillä supistumiseen käytetään vähemmän turhia soluja ja turhaa energiaa. Koska lihassolujen määrä kasvaa, lihaksen poikkipinta-ala kasvaa myös. Jos lihaksesta leikattaisiin pihvi, se olisi siis suurempi treenatusta lihaksesta leikattuna.

Lihas, jota käytetään paljon, kehittyy koko ajan, mutta sen myös pitää kestää enemmän, kuin lihaksen, jota ei yleensä rasiteta rankasti. Tästä johtuen aktiivisesti käytetyt lihakset, kuten vaikka pakaralihakset, sisältävät enemmän sidekudosta, kuin lihakset, joita rasitetaan vähemmän. Tämän voi havaita esimerkiksi syötävissä lihoissa - fileet ovat mureita ja kypsyvät nopeasti olematta sitkeitä, kun taas paistit pitää hauduttaa hitaasti kypsäksi, jotta niitä viitsii syödä. Sidekudoksiin liittyvät vauriot paranevat usein hitaasti.

Suositus: [Hermostollinen ylikunto](https://www.katiska.eu/terveys/hermostollinen-ylikunto/)

## Treenin suunnittelu ja ruokinta

https://www.youtube.com/watch?v=7JXfgJ8NtcY

## Lisämateriaalit

1. **Lihaskuntotemput: Koordinaatio, tasapaino ja lihaskunto**  
    Kaikessa harrastamisessa on kyse yhdessä tekemisessä, mutta myös koiran koordinaatiosta. Kaikki tässä esitellyt temput ovat sellaisia, että niiden avulla voidaan kehittää koiran fyysisiä ominaisuuksia.  
    Temput ovat kuitenkin myös raskaita, joten opeta ne pienissä erissä, ja muista maltti toistojen määrissä. Temput voidaan opettaa useilla eri tavoilla - esimerkiksi houkuttelemalla tai operantisti, vahvistamalla koiralta haluttua käytöstä. Opetustapa on usein kiinni siitä, mikä kullekin koiralle sopii parhaiten - ja sinä tunnet koirasi ja tapanne työskennellä.
    
    - Muista palkkaamisen ajoitus - ole nopea!
    - Palkkaamisen suunnalla saa koiraa ohjailtua haluttuun suuntaan
    
    Oikein käytettynä koiraa voidaan kehittää niin, että sen parantunut kehonhallinta ja tasapaino suojaavat sitä loukkaantumisilta harrastusuran edetessä. Jos aihe kiinnostaa, hakeudu esimerkiksi DOBO-kurssille.
    
    \[download id="64861"\]
    
2. **Agiesteet**  
    Agilityn esteiden esittely, ja vinkkejä siihen, mitä voit tehdä esteiden opettamiseksi jo ennen agikurssia tai ilman varsinaista agilitykenttää.\[download id="64863"\]

## Kysyttävää?

Haluatko kommentoida jotain tai onko sinulla webinaarista kysyttävää? Voit käyttää sivun kommentointia.

Jos tarvitset apua tai neuvoja oman koirasi kanssa, ihan mistä tahansa syystä, niin [varaa puhelinaika](https://store.katiska.info/tuote/puhelinneuvonta/).

[![](images/koiran-ruokintaneuvonta.jpg)](https://store.katiska.info/tuote/puhelinneuvonta/)
