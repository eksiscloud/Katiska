---
title: "Koiran virtsatiekivet"
date: 2019-06-15
categories: 
  - "kurssit"
tags: 
  - "erikoisruuat"
  - "munuaisetelin"
  - "virtsakivet"
  - "webinaari"
---

Koiran virtsatiekivet, tai lyhyemmin virtsakivet, ovat kiusallinen vaiva. Vaikka niiden syntyä, ainakin ensimmäisellä kerralla, voi olla einen haastavaa yrittää estää, niin uusiutumisen estäminen onkin helpompaa. Paljastetaan heti alkuun miten:

<!--more-->

![](images/Dia11-1024x576.png)

Luento on jaettu kahteen osaan: mitä virtsatiekivet ovat ja miten ruokintateitse tehdään ennaltaehkäisy, sekä akuutimpi hoito. Molemmat osiot ovat noin tunnin mittaisia. Pääset "oppitunneille" oikeanpuoleisesta valikosta. Voit katsoa osiot haluamassasi järjestyksessä, mutta ehkä kannattaa ensin vilkaista teoria ja vasta sitten käytäntö - teoriaosuudessa on hyvin pitkälle selitetty miksi käytännössä on jotain tehtävä.

Videon seuraaminen ei ole pakollista ja siinä esitetään vain luentoon liittyvää diamateriaalia. Voit siis kuunnella ja tehdä ohessa jotain muuta - kuten ottaa mukavan asennon ja juoda samalla kupin kahvia tai mistä nautintoaineesta sitten pidätkin.

Voit esittää kysymyksiä ja kommentoida käyttämällä kommentointia. Voit myös arvioida tässä luentoa kokonaisuutena ja jokaisessa osiossa erikseen antamalla tähtiä.

**Tervetuloa!**

(Tässä välissä helpotetaan sivuston hakutoimintoa. Eli webinaari sisältää myös koiran _virtsakivi, virtsakivet_ ja _virtsatiekivi_ kirjoitusmuodot...)

## Kivien perusta: Teoria

Luentoon liittyvän diaston saat ladattua PDF-muodossa tästä: 

\[download id="51446"\]

https://www.youtube.com/watch?v=Nv0enxI\_lhA

### **Lyhyesti:**

Virtsatiekivet ovat koiralla kivulias vaiva. Niiden ennaltaehkäisyille ei ole mitään tarvetta, ilman syytä. Siksi omat toimenpiteet keskittyvät kahteen asiaan sen jälkeen, kun on löydetty sakkaa tai kiviä:

1. jälkihoito (yleensä liuotus, jos mahdollista)
2. ennaltaehkäisy, koska kivet uusiutuvat helposti

Nuo tehdään ruokinnallisilla tempuilla.

### Mitä kivet ovat?

Syystä, jota ei tiedetä, mutta tulehdukset altistavat, munuaisissa ja virtsateissä olevat mineraalit alkavat kiteytyä. Ytimenä voi olla tulehdussolu, proteiini tai toinen mineraali. Jos ne kasvavat liian suuriksi, ne alkavat aiheuttamaan tukoksen. Yleisin syy lienee kuitenkin tulehdus.

Se, mitä kiviä koiralla virtsateissä on, pitäisi aina eläinlääkärin toimesta tutkia. Kivityyppi vaikuttaa hieman jälkihoitoon sekä ehkäisyyn. Ongelmaa hieman saattaa aiheuttaa se, että löydöksessä voi olla useampaa kivityyppiä.

### Tärkein hoito

Virtsan pH:n säätelyä pidetään tärkeimpänä hoitona. Yleensä se liittyy käsitykseen liuotushoidosta. Aidosti kiviä ei suuremmin liuoteta, vaikka se toki on mahdollista, vaan alkuvirtsan ja siten myös virtsan pH yritetään muuttaa sellaiseksi, että se vaikeuttaisi kivien muodostumista.

Tärkein hoito on kuitenkin riittävä juominen, ja että virtsa ei konsentroituisi, tiivistyisi, liikaa. Tumman keltainen virtsa kertoo lievästä kuivumisesta ja virtsa/munuaiskivistä kärsivälle koiralle, aivan kivityyppistä riippumatta, se on huono asia ja altistaa kivien muodostumiselle.

#### Struviittikivet

Yleisin kivityyppi ja erittäin usein tulehduspohjainen (esim. virtsatietulehdus). Virtsan happamuus saattaa altistaa; happamoituminen on myös usein seuraus tulehduksesta, koska se on yksi elimistön suojakeinoista.

Struviittikivet ovat liuotettavissa, paitsi jos mukana on oksalaattikiviä. Yleisin hoito on virtsan neutraalin pH:n lisäksi magnesiumin vähentäminen. Magnesiumin vähentäminen yhdessä virtsaamisen lisääntymisen myötä ei ole terveellinen tapa, koska se aiheuttaa helposti lihasongelmia.

#### Kalsiumoksalaattikivet

Kalsiumoksalaattikivet ovat myös yleisiä koirilla. Altistavaa tekijää ei tiedetä, mutta yksi veikkaus on ollut munuaisten ongelmissa kalsiumin sisäänotossa. Magnesiumin puutos saattaa myös altistaa. C-vitamiini mainitaan usein riskitekijäksi, mutta se on kyseenalainen selitys. Ihmisillä ei edes huomattavan isot annokset ole aiheuttaneet riskin nousua.

D-vitamiinia syytetään usein, mutta se perustuu omituiseen (virhe)päätelmään D-vitamiinin roolista kalsiumin imeytymisen tehostamisessa ja sen roolista luuston mineralisoinnissa. Kalsiumin imeytyminen on säädeltyä, eikä sitä imeytetä turhaan. Luusto on pääasiallinen kalsiumin luovuttaja ja ollaan sakeissa vesissä, jos oksalaattikiviä yritetään estää poistamalla elimistön oma ja yksi tärkeimmistä pH-tasapainon säätelijöistä eli luuston kalsiumaineenvaihdunta.

Oksalaattikivien ongelma on, paitsi liuotushoidon toimimattomuudessa, niiden herkässä uusiutumisessa. Hoito perustuu käytännössä koiran riittävään juottamiseen.

#### Uraattikivet

Uraattikivet ovat harvinainen ongelma, jonka määristä suurin osa liittyy muutaman rodun geenivirheeseen, tunnetuin on dalmatiankoira. Uraattikivien synty liittyy virtsahapon ongelmiin, mutta perimän lisäksi myös muutamat sairaudet, kuten maksan ongelmat, altistavat.

Koska happamuus altistaa ja uraattikivet ovat liuotettavissa emäksisemmällä virtsalla, niin hoito keskittyy virtsan neutraaliin pH-arvoon ja juottamiseen. Puriinien välttely on turhaa, koska virtsahappo-ongelmaan liittyvä puriinimäärä tulee koiran omasta energia-aineenvaihdunnasta.

**Kystiinikivet** ovat myös harvinainen kivilaatu (kirjoitetaan joskus kysteenikivet). Ehkäisy on täysin sama kuin uraattikivillä.

## Virtsatiekivet kuriin: Ruoka

https://youtu.be/MHJT1\_mTjL4

**Lyhyesti:**

Ruoka on tärkein ja tehokkain tapa estää virtsatiekivien uusiutumista. Mutta kannattaa muistaa, että sairastumisen riski on huomattavasti matalampi kuin uusiutuminen, niin ehkäisy terveellä koiralla on totaalisen turhaa.

Vaikka koiran virtsatiekivet ovat erilaisia, ja niiden syntyperusteissa on eronsa, niin hoito on on samanlaista:

- maltillisuus saanneissa; ihan tavallinen perusruoka
- **juominen/enemmän nestettä**
- tiheämmin pissatusulkoiluja
- liikunta; normaali paino ja parempi fyysinen kunto
- pH:n säätely hoitaa enemmän omistajaa kuin koiraa

Jos yrität säätää virtsan pH:ta happamaksi, niin tarvitset apteekista ostettujen virtsa-sticksien lisäksi:

- C-vitamiini 50 - 100 mg/kg; laskettu 30 kg koiralle käytetyistä annoksista
- salmiakki 200 - 400 mg/kg (kissoille 2x20 mg/kg)
- metioniini 3x7,2 mg/kg (kissat 1000 - 1500 mg/vrk)

Eläinlääkärien myymissä täysravinnoissa on useimmiten pykälien mukaiset terveysväitteet, jotka perustuvat käytettyjen ainesosien EU-luvallisiin terveysväitteisiin. Väitteiden laillisuuden ei täydy tarkoittaa samaa kuin että terveysväitteet toteutuisivat. Fakta, joka pätee monessa muussakin yhteydessä, myös ravintolisissä.

Suositus: [Lihaa vatsan täydeltä](https://www.katiska.eu/tieto/koira-ruokinta-liha/koiralle-lihaa-vatsan-taydelta/)

## Kysymyksiä?

Jos sinulle heräsi kysymyksiä, niin voit esittää niitä käyttämällä alempaa löytyvää kommentointia. Jos jotain kysymystä alkaa tulla säännönmukaisemmin, niin koostan niistä usein kysyttyjen kysymysten listan.

Tarkemmissa juuri sinun koirasi hoitoon ja ruokintaan liittyvissä asioissa sinun kannattaa [varata puhelinaika](https://store.katiska.info/tuote/puhelinneuvonta/):

[![](images/koiran-ruokintaneuvonta.jpg)](https://store.katiska.info/tuote/puhelinneuvonta/)
