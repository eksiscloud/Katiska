---
title: "Kurkistus kuivamuoniin"
date: 2019-07-06
categories: 
  - "kurssit"
tags: 
  - "kuivamuona"
  - "webinaari"
---

_Kurkistus kuivamuoniin_ –luento tarjoaa helppoja havainnollistuksia kuivamuonien väliseen arvottamiseen. Luennon katsottuasi ymmärrät paremmin, mistä maksat, ja mihin valinnassa kannattaa kiinnittää huomiota. Luennon materiaali on helppoa, ja erityistä pohjaosaamista ei vaadita.

<!--more-->

Katiskan tyylille uskollisena luennolla kuitenkin kannustetaan käyttämään ruokinnassa myös lihaa, edes osana ruokintaa. Valmistajien väitteistä huolimatta ruoka ei mene pilalle siitä, että sen ominaisuuksia parannetaan entisestään koiralle luontaisimmalla raaka-aineella – raa’alla tai kypsällä lihalla.

50/50-mallissakin kuivamuona on tärkeässä ravitsemuksellisessa asemassa, ja vielä tärkeämmäksi asema muuttuu, jos kuivamuona on koiran pääasiallista ravintoa. Kuivamuonan valintaan kannattaa siis panostaa. Jos kuiva jää kuppiin, ja pelkät lihat syödään, ei kuivamuonasta tavoiteltua ravitsemuksellista hyötyä saada.

## Täysravinnon salat

Kuivamuonat ovat maailman yleisin tapa ruokkia koiraa, ja niistä, kuten monesta muustakin, liikkuu edelleen hassuja käsityksiä.

- Mikä oikeastaan merkitsee se, että kuivamuonapussin kyljessä on proteiinin ja rasvan prosentit?
- Miten tuore liha eroaa lihajauhosta?
- Mikä on hyvä kuivamuona?
- Mistä tietää, mikä omalle koiralle sopii?

## Mitä täysravinto tarkoittaa?

Täysravinto tarkoittaa sitä, että ravitsemuksellisesti ruoka sisältää kaikki tarvittavat ravintoaineet. Tämä tarkoittaa sitä, että se halvinkin täysravintona markkinoitu kuivamuona pitää sisällään laskennallisesti suositellulla annoksella

- riittävästi energiaa
- riittävästi rasvaa
- riittävästi proteiinia
- kattaa kaikkien vitamiinien minimitarpeet
- kattaa kaikkien kivennäisten minimitarpeet

Kuivamuonissa on käytetty sidosaineena jotakin hiilihydraattia - se toimii vähän kuten taikinana, johon kaikki muu voidaan sekoittaa, ja tehdä massasta papanoita, jotka pysyvät kivasti kasassa. Ilman hiilihydraattia kuivamuonan valmistus ei oikein onnistu. Lisäksi hiilihydraatit ja kasviperäiset proteiininlähteet ovat eläinperäiseen ainekseen verrattuna edullisia, minkä vuoksi niitä käytetään melko paljon.

Hiilihydraatin määrää ei kuitenkaan kannata pelästyä. Sen vähentämiseen on kaksi ratkaisua: Joko vaihdat kuivamuonan sellaiseen, jossa rasva% ja proteiini% yhteenlaskettuna ovat suurempi, kuin nykyisessä - tai lisäät ruokaan lihaa, ja vähennät vastaavasti kuivamuonan määrää. Kun kuivamuonaa on yli puolet ohjeellisesta määrästä, määrä riittää yleensä silti kattamaan peruskoiran vitamiinien ja hivenaineiden määrän.

Lihassa ei ole hiilihydraattia, ja hiilihydraatin määrän vähentäminen helpottaa useita terveydellisiä ongelmia. Ei ole siis mitään syytä olla lisäämättä lihaa, jos hiilihydraatti aiheuttaa ongelmia. Paitsi kuivamuonavalmistajien mielestä, kun heidän tuotteidensa menekki vähenee, jos kuivamuonan käyttöä vähennetään puoleen entisestä.

Eläinperäisen aineksen määrää on todella vaikea todentaa, jollei sitä tai kasviperäisen kuiva-aineen määrää suoraan ole ilmoitettu. Siksi kuivamuonan tuoteselosteita kannattaa lukea ja vertailla, eikä pieni laskimen vaivaaminenkaan ole pahitteeksi.

Hiilihydraatin määrä %= 100% - proteiini% - rasva% - tuhka% - kosteus%.

Vitamiineja ei tarvitse huomioida, sillä yhteenlaskettunakin niiden määrä on erittäin vähäinen suhteessa kokonaisuuteen. Hivenaineet taas on huomioitu jo valmiiksi tuhkana. Tuhka/hehkutusjäännös ei siis ole lisättyä, vaan raaka-aineista polttamisen jälkeen jäljellä jäävää, palamatonta ainesta eli ruuan kaikki mineraalit.

Jos ei kosteutta ole selkeästi ilmoitettu, voi käyttää 10% - se on kuivamuonille aika tyypillinen luku. Sulavan, siis esimerkiksi hiivoja ruokkivan sokerin tai tärkkelyksen määrän saa selville, kun on ensin laskettu kokonaishiilihydraatti em. kaavalla, ja sen jälkeen vähennetään siitä ravintokuitu, mikäli se on ilmoitettu.

## Pakkaustekstit ja raaka-aineet

**Videon ääniraita on niin pahasti rikki, että se ei ole kuunneltavissa. Asiaa yritetään korjata.**

https://www.youtube.com/watch?v=68qxOZ-jKw0

## Erikoisruuat

https://www.youtube.com/watch?v=JOtyw7mTGTs

## Miten valita koiralle oikea kuivamuona?

https://www.youtube.com/watch?v=u5b4dd9bDjQ

## Kysyttävää?

Heräsikö ajatuksia? Tuliko kysyttävää? Kommentointi on auki.

Jos tarvitset apua koirasi ruokinta-asioissa, niin [varaa puhelinaika](https://store.katiska.info/tuote/puhelinneuvonta/). Ei apu sen kauempaa ole.

[![](images/koiran-ruokintaneuvonta.jpg)](https://store.katiska.info/tuote/puhelinneuvonta/)
