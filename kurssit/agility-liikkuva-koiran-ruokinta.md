---
title: "Agility ja koiran ruokinta"
date: 2019-06-16
categories: 
  - "kurssit"
tags: 
  - "agility"
  - "palauttaminen"
  - "rasitus"
  - "ruokinta-perusteet"
  - "webinaari"
---

Agility ja koiran ruokinta on yhdistelmä, joka mietityttää aktiivisesti harrastavia. Ei olla varmoja onko ruuassa sellaisia tärkeitä ravintoaineita, kuten proteiini, vitamiinit tai mineraalit. Puhumattakaan ongelmista, kun aiheeksi nousee palautuminen tai elektrolyytit.

<!--more-->

Murhe on aidosti turha, sillä ruokinta voidaan kiteyttää muutamaan pääkohtaan:

- paino määrää ruokinnan
- ruokinta vastaa lähes aina kuivamuonien 30/20 tyyppistä ruokintaa
- jokainen aktiivinen koira ruokitaan aina samalla tavalla lajista riippumatta

Se, mitä pidetään vaikeana ruokinnassa, on aidosti ongelmia perusruuan koostamisessa sekä miten koira pitäisi palauttaa. Itse ruokinta ja ravitsemus on useimmilla kaikesta huolimatta kunnossa ja kyse onkin vain itseluottamuksen puutteesta sekä kysymysmerkeistä itse ruokinnan suhteen einen toissijaisista spesiaaliasioista.

_Agi-faktori II: Liikkuvan ruokinta_ oli agility-harrastajille tehty webinaari. Sen sisältö sopii kuitenkin jokaiselle koiransa kanssa harrastavalle. Luennon esittelyinfo, ole hyvä.

https://www.youtube.com/watch?v=T0qCsECn\_OY

**Videon ääniraita**

\[podcast\_episode episode="163838" style="standard" content="title, player"\]

## Lyhyesti

Kaikki liikkuvat koirat ruokitaan aina käytännössä samalla tavalla. Se, että puhutaanko vinttikoirasta, agiliity-koirasta tai valjakkokoirasta, niin ne ruokitaan aina samalla tavalla.

Kyse on täysin vastaavasta yhdenmukaisuudesta kuin pentujen ruokinnassa, jossa jokainen kasvava rodusta ja koosta riippumatta ruokitaan aina kuten rotunsa aktiivinen aikuinen.

Liikkuvien ja aktiivisten koirien ruokintojen erot tulevat poikkeustapauksissa, kuten palauttamisessa tai painokontrollissa. Perusruokinnasta ne ovat huomattavan pieni osa, mutta koiran terveyden - ja toki menestymisen suhteen - nuo pienet detaljit ovat huomattavan tärkeitä.

Luennolla ei selitetä rautalankaa siitä miten ruokakippo täytetään. Lähtöolettamus on, että aktiivisesti harrastava tietää millaisia ruokia hän koirallaan käyttää. Sen sijaan keskitytään siihen mitä ruuasta on saatava ja miksi.

## AGI-FAKTORI II: Agility ja koiran ruokinta -webinaari

Verkkoluento on tehty aikoinaan agility-harrastajille, mutta se sopii asiasisällöltään kaikille harrastavien koirien omistajille.

Koska kyseessä on webinaarin tallenne, niin online-kysymykset eivät ole mahdollisia. Jos, tai kun, sinulle herää kysymyksiä, niin toki voit hyödyntää Facebookin ryhmiä

- [Katiska](https://www.facebook.com/groups/katiska/)
- [Koiran lihaksisto ja liikkuminen](https://www.facebook.com/groups/Koiran.lihaksisto.ja.liikkuminen/)

mutta silloin kysymykset, jotka taatusti kiinnostavat muitakin, häviävät näkyvistä. Käytä mieluummin sivun kommentointia kysymyksiin. Muutenkin saa toki kommentoida.

https://www.youtube.com/watch?v=9xw7uihj-FU

**Videon ääniraita**

\[podcast\_episode episode="163850" style="standard" content="title, player"\]

**Lyhyesti:**

Yleisin eräänlainen virhe, joka säännöllisesti tehdään koirien ruokinnassa, on väärä marssijärjestys. Otetaan jokin syy, tässä vaikka työ ja harrastaminen, ja syötetään sille päätetyillä perusteilla ja jos koira ei sovi niihin raameihin, niin aletaan ihmettelemään mikä vika koirassa on. Asia täytyy tehdä juuri päinvastoin. Ruokitaan koiraa juuri sen koiran vaatimuksilla ja rajoituksilla.

Tutuin esimerkki tästä on rasva, ruuan energia. Koska ollaan päätetty, että ruuan täytyy olla juuri määrätyssä harrastuksessa kuivamuona-ajattelun 30/20 ruokaa, niin sitä syötetään. Kun koira lihoaa, niin ensin lasketaan ruoka niin alhaiseksi, että ruoka-annoksen pieni koko alkaa olla aito ongelma ja kun koira ei edelleenkään laihdu, niin etsitään syytä vaikka kilpirauhasesta. Aidosti olisi pitänyt syöttää koiraa sen energiantarpeen mukaisesti.

Toinen vastaava esimerkki on proteiinin määrä. Koska ollaan päätetty, että harrastuksessa koiralle on annettava paljon proteiinia, niin sitä lisätään jauheena ja raejuustona, ja - varsinkin raakaruokinnassa - käytetään matalarasvaisia ruokia, että saadaan näennäisesti korkea proteiinin saanti. Kaikki siitä huolimatta, että koiran ilmiasussa ja suorituskyvyssä ei nimenomaisesti vaadi proteiinilisää - seurauksena saadaan laihtuva koira, joka virtsaa itsensä kramppeihin. Oikea tapa olisi ollut korjata kokonaisruokinnan proteiinia, jos koiralla on suorituskykyongelmia, heikkoa palautumista ja sanomista veriarvoissa (aidosti ns. atleettianemia on todella harvinainen ja seuraa silloinkin proteiinien heikkoa laatua, ei niinkään määrää)

Työ määrää ainoastaan muutamia detaljeita, kuten palautumisen tehostamista, tai rasituksen ”haittoja”, jolloin tarvitaan mm. kaliumia.

Painotuskysymyksissä on muistettava selvä ero: ruokinnalla ei voida korjata työn aiheuttamia ongelmia, mutta sillä voidaan hieman korjata seurauksia.

On aivan sama kuinka paljon annetaan kaliumia, jos aito ongelma on ylirasitus. On aivan sama kuinka paljon annetaan B-vitamiineja tai magnesiumia, jos jumit aiheutuvat suorituksesta tai huonosta alustasta.

### Ruokinnan jaot

Ruokinta jaetaan kahteen osaan:

1. elämä (eli perusruokinta)
2. työ (eli rasituksen vaatimat hienosäädöt)

Silti ne ovat sama ja purkamaton paketti. Jos koiralle pidetään luupäiväj silloin jätetään antamatta kalsiumia, niin kyse ei ole ruokinnan muutoksesta. Kyse on ruokinnan satunnaisesta hienosäädöstä.

**Ylläpito** on normaalia arjen ruokintaa, jota säätelee paino. Säätöjä tehdään mm. työn aikataulutuksen mukaan (lasketaan ehkä ruokamäärää, lisätään elektrolyytit jne.).

**Suositus:** [Lihaa vatsan täydeltä](https://www.katiska.eu/tieto/koira-ruokinta-liha/koiralle-lihaa-vatsan-taydelta/)

**Ikä** ei vaikuta ruokintaan. Pentu ruokitaan kuin rotunsa aktiivinen aikuinen. Aktiivinen aikuinen ruokitaan kuten... aktiivinen aikuinen. Kun koira on niin iäkäs, että sen aineenvaihdunta on hidastunut sen verran paljon, että aktiivisen ruokinta lihottaa sen, niin koira on liian vanha rasittavaan työhön.

**Suositus:** [Pennun ruokinta](https://www.katiska.eu/tieto/koira-kasvava-pentu/pennun-ruokinta-ja-kasvu-2/)

**Suositus:** [Ehjänä eläkkeelle](https://www.katiska.eu/tieto/fyysisesta-treenista/kilpakoira-ehjana-elakkeelle/)

**Terveys** on vahvin säätelijä siihen mitä koira voi tehdä ja syödä. Osa terveysongelmista ei sinällään ehkä suoraan rajoita työtä, mutta jos se rajoittaa syömistä tavalla, joka estää työn vaatimat muutoksen, niin silloin sairaus rajoittaa työtä. Työ itsessään saattaa pahentaa oireita, mutta ei aina. Hiiva ei ole rajoittava, ellei hiivaa pahenna stressi. Edes ns. löysät nivelet eivät rajoita työtä, ellei kyse ole oireilevasta nivelrikosta - silloin kyse ei kylläkään ole enää ”aakkosnivelistä”.

**Suositus:** [Agility ja lihaksisto](https://www.katiska.eu/tieto/lihaksisto-ja-luusto/agility-ja-koiran-lihaksisto/)

**Suositus:** [Agility ja nivelet](https://www.katiska.eu/tieto/fyysisesta-treenista/agility-ja-nivelet-seka-lonkkavika/)

**Suorituskyky** ei parane ruualla, koskaan. [Kreatiinilla](https://www.katiska.eu/tieto/treenin-lisat/kreatiini/) ja [beeta-alaniinilla](https://www.katiska.eu/tieto/treenin-lisat/beeta-alaniini/) voidaan hieman vaikuttaa, mutta ei millään muulla. Sen sijaan suorituskykyä voidaan heikentää ruokintavirheillä - mutta silloin kyse on aina ja poikkeuksetta perusruokinnan virheistä.

Ruuan vähentämisellä ennen työtä voidaan parantaa suoritusta, jos koiran paino on riittävä. Kuivuminen heikentää taatusti suoritusta, mutta sekään ei ole sellainen asia, joka liittyy työstä riippuvaan ruokintaan. Kuivuminenkin on ruokinnallisesti perusruokinnan virhe - useimmiten kyse on silti ulkoisista tekijöistä; lämpö, läähätys, haukkuminen... Silloin ulkoiset syyt on korjattava ja loppupaikkaus tehdään palautuksessa.

Muutokset perusruokintaan tehdään juuri ennen työtä ja heti työn jälkeen, ja useimmiten työn jälkeen tehtävätkin muutokset ovat tarpeettomia muutamia lisiä, kuten elektrolyyttejä, lukuunottamatta.

Palauttaminen on huomattavasti laajempi asia kuin pelkkä palautusjuoma. Koiran palautus aloitetaan jo ennen työtä, viimeistään edellisenä päivänä. Kyse  on ruokamäärän säätelystä ja elektrolyyteistä ja ravinnon tasolla proteiinimäärän nostamisessa. Tosin, jos perusruokinta on kunnossa, niin useimmat saavat ruuastaan riittävästi proteiinia ja ruokinnan muutos on oikeastaan vain kertaluontoinen rasvan määrän nosto.

**Suositus:** [Urheilukoiran palauttaminen](https://www.katiska.eu/tieto/palauttaminen/urheileva-koira-ja-palauttaminen/)

Ylirasitus- ja muut **ongelmat** syntyvät työstä. Aina. Mutta jos ruokinnassa on tehty virheitä tai siinä on ollut vajeita, niin ne riskialttius kasvaa. Samaten jos ravinto, juottaminen ja lisät ovat kaiken taiteen ja tieteen sääntöjen mukaan säädetty, niin kynnys saada ongelmia nousee - mutta riski ei poistu.

Jos, tai kun, ongelmia joskus tulee, niin ravinto ja siihen liittyvät lisät ovat ehkä tärkein tapa saada koira toipumaan. Mutta siihen vaaditaan aina mukaan riittävä lepo.

## Tärkeimmät kysymykset

Webinaarin aikana esitettyjä kysymyksiä ja vastauksia niihin.

https://www.youtube.com/watch?v=zwq3up16ppM

**Videon ääniraita**

\[podcast\_episode episode="163855" style="standard" content="title, player"\]

**Eikö todellakaan ruokinta paranna suoritusta?** Ei, ei paranna. Puutteet kylläkin voivat heikentää. Suorituskykyä parannetaan treenillä.

**Miksi palautusjuomat eivät ole ruokintaa?** Palkkarit ovat rasituksen takia annettu lisäravinnesekoitus, joka ei muuta mitenkään koiran ravitsemusta, vaan vaikuttaa sen hetkiseen akuuttiin rasituksen aiheuttamaan tarpeeseen. Jos palautuslisät on laitettu ruokaa, niin totta ihmeessä se ruoka on silloin ruokintaa - mutta ne lisät ovat edelleenkin tarpeettomia päivittäisravitsemukselle.

**Paljonko on liika juottaminen?** Veteen piirretty viiva. Jos koira ei ole kuiva, niin tarkoituksellinen ja omalla tavallaan pakotettu juottaminen (jota maustettu vesi on) on aina liikaa. Terveellä koiralla normaalilla elektrolyyttistatuksella on janorefleksi, joka saa juomaan. Toki, osa koirista on huonoja juomaan ja innostus/stressi saa se eräällä tavalla unohtamaan juomisen - silloin käytetään sitä kuuluisaa jalat maassa olevaa maalaisjärkeä ja seurataan esimerkiksi virtsan konsentroitumista - tumma väri kertoo kuivahkosta tilasta, kirkas värittömyys liiasta juomisesta aiheutuneesta liiasta virtsaamisesta.

**Miksi proteiinjauheen lisäämisestä ei ole hyötyä?** On siitä, mutta ei perusruokinnassa, palauttamisen nopeuttamisessa ja tehostamisessa kylläkin. Kuivamuonissa hienosäätäjä lisää BCAA-aminoja, koska kuivien proteiinimäärästä niin iso osa tulee kasvimaailmasta. Lihaa käyttävä sen sijaan saa lihasta riittävästi proteiinia - palauttamiseenkin.

**Puhutko lihasta niin paljon, koska olet raakaruokintamyönteinen?** Kyllä - mutta olen kylläkin lihamyönteinen. Se taasen johtuu siitä, että lihassa on niin vahvat edut. Raakuus edustaa minulle vain ja ainoastaan helppoutta, laiskuutta. Pääsee vähemmällä. Muuta etua raakuus itsessään ei anna.

**Yksi vai kaksi ruokintaa päivässä?** Harrastuskoiralle ehdottomasti kerran päivässä, jos ei ole vahvoja perusteita antaa kahdesti päivässä. Kun-se-haluaa ja minäkin-syön-aamupalaa, puhumattakaan, että koiralla on surulliset silmät, eivät ole vahvoja perusteita. Närästys tai oksentelu ovat vahvoja perusteluita, mutta silloinkin kannattaa edes yrittää antaa vain pieni aamupala ja jättää varsinainen ruoka iltaan.

**Älä höpise, ei halvassa lihassa ole mitään vikaa**. Höpötän. On syy miksi se liha on halpaa. Ja se syy vaikuttaa koiran ravitsemukseen.

**Saisinko tarkan reseptin palautusjuomaan?** Et, koska sen tekeminen on niin helppoa. Minulle sen sijaan 1,5 kg - 85 kg akselille kilon pykälin jokaiselle koirakohtaisen palautusjuoman tekeminen on ihan pahuksen työlästä. Mutta oletko varma, että välttämättä edes tarvitset palautusjuomaa, eikö ruoka olisi parempi vaihtoehto?

## Katiskan muu tuotanto

Kiinnostaako tutustua enemmän Katiskan audio-sisältöön? Ole hyvä, alla on lista kaikista tallenuksista, jotka on julkaistu podcast-formaatissa. Voi kuunnella niitä täällä tai vilkaista, josko podcast-palvelusi olisi indeksoinut Katiskan sisällön.

\[ss\_podcast title="Agilitykoiran ruokinta" content="series" series="agilitykoiran-ruokinta\_agi-faktori2" link\_title="true"\]

## Tarvitsetko sinä apua?

Jos sinulle heräsi kysymyksiä, niin voit esittää niitä käyttämällä alempaa löytyvää kommentointia. Jos jotain kysymystä alkaa tulla säännönmukaisemmin, niin koostan niistä usein kysyttyjen kysymysten listan.

Tarkemmissa juuri sinun koirasi hoitoon ja ruokintaan liittyvissä asioissa sinun kannattaa [varata puhelinaika](https://store.katiska.info/tuote/puhelinneuvonta/):

[![](images/koiran-ruokintaneuvonta.jpg)](https://store.katiska.info/tuote/puhelinneuvonta/)
