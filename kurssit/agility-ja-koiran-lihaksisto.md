---
title: "Agility ja koiran lihaksisto"
date: 2019-07-05
categories: 
  - "kurssit"
tags: 
  - "agility"
  - "lihaksisto"
  - "rasitus"
  - "webinaari"
---

Agility fyysisyytensä ja nopeutensa vuoksi asettaa kovia vaatimuksia. Koiran elimistö ja lihaksisto joutuvat kovaan rasitukseen. Aivan kuten kaikessa työssä. Koska suoritus perustuu sarjaan nopeita kiihdytyksiä ja voimaa vaativaa vartalonhallintaa, niin lihaksistolle agility on kohtuullisen rankka koetus. Koiran rasitus on suurempaa kuin omistajat monasti ymmärtävätkään. Rasitus itsessään ja ja nurkan takana vaaniva ylirasitus ovat se syy, miksi täytyy miettiä mitä treeni tarkoittaa. Jos koiraa ja sen elimistöä ei valmisteta rasitukseen sekä huolleta työn jälkeen, niin loukkaantumisriski nousee huomattavasti.

<!--more-->

Agilityn suosio ei ole yllätys. Se on vauhdikas harrastus, jossa on vauhtia ja veikeitä tilanteita. Ohjaaja pääsee harjoittelemaan kontaktia koiraan ja koira pääsee käyttämään vartaloaan. Varsinkin kaupunkilaisille voi olla paikoin vaikeaa päästä liikuttamaan koiraansa vaihtelevasti, jolloin agility antaa yhden työkalun lisää koiran innon purkamiseen. Koira on fyysinen eläin, jolla on "sisäsyntyinen" tarve liikkua. Ja kun agilitystä puhutaan, niin ei voida koskaan jättää sivuun myöskään kilpailullista aspektia. Omistajan oma kilpailuvietti pääsee purkautumaan ja sopivia tasoja löytyy useita.

Tässä on huomioitava, että vaikka omistaja itse kokee vain harrastavansa omaksi ja koiran iloksi ilman sen suurempia tavoitteita, niin koira ja sen lihakset eivät sitä tiedä. Lihas joutuu tekemään aivan saman työn oltiin sitten harjoituksissa kaverien kesken tai SM-finaaliradalla. Harrastamisen aste ei muuta tai vähennä vaatimuksia.

## Luennon tavoite

Luennolla pyritään antamaan perustiedot agilityn aiheuttamista vaatimuksista koiran lihaksistolle. Kun ymmärretään mitä ja miksi, niin osaa paremmin suunnitella tai valita omia tekemisiään koiran eduksi sekä parhaaksi.

Luennon tarkoitus ei ole antaa valmista rautalankamallia, vaikka toki sellaistakin paikoin väännetään. Se, mitä agility-nimikkeen alla tehdään, vaihtelee liikaa, Rasitus muuttuu täysin treenin mukaan. On siis mahdotonta niputtaa kaikkea yhden otsikon alle. Mutta luento antaa sinulle työkalut vääntää omaa rautalankaa perustuen annettuun tietoon.

Voit ladata luennon diat tästä:

\[download id="149772"\]

## Miksi lihaksistoon on keskityttävä?

_"Terveimmät ja vahvimmat koirat ovat laiskimmalla omistajalla"_  
\- Jakke Lehtonen

Tuo huomautus on toki kärjistys, koska jos tekeminen tapahtuu istualtaan Facebookissa, niin koirat ovat varmasti terveitä siltä osin, että niille ei tule ylirasitusoireita, mutta vahvuutta tai kuntoa niiltä ei löydy. Kyse on vain ja ainoastaan siitä, että **määrä ei koskaan korvaa laatua**.

Enemmän ei ole aina paremmin, vaan ymmärrys aikatauluttamisesta rasituksessa ja levon merkityksestä ovat tekijöitä, jotka löytyvät aina menestyksen takaa.

## Agilityn vaatimukset

Agilityn vaatimukset ovat täysin samat kuin mistä sen näyttävyys rakentuu: koiran monipuolisesta liikkumisesta.

https://youtu.be/VKxRZi-52Hk

Agilityn rasittavuus tulee kiihdytyksistä. Hypyt ja käännökset nostavat loukkaantumisriskiä, mutta lihaksiston rasittavuus tulee toistuvista kiihdytyksistä.

Agility vaatii koiralta

- ketteryyttä
- hyppykyä
- reaktioita
- vartalonhallintaa ja koordinaatiota

Myös työn aiheuttama stressi, odotusaika mukaanlaskettuna.

Agilitykoiran suoritus on lihaksistolle hankala. Agility on suorituksena hankala siksi, että se on voimantuotoltaan anaerobinen, mutta kestoltaan aerobista kestävyyttä vaativa. Tuo asettaa lisähaasteita lihastreenille.

Lihaksisto on treenattava aglilitykoiralle kahdesta syystä:

- se jaksaa keskittyä työhönsä
- se jaksaa hallita liikkeensä

Väsynyt koira menettää ensin motivaationsa ja kykynsä oppia. Sen jälkeen se menettää koordinaation, liikehallinnan. Siitä on enää lyhyt matka loukkaantumiseen - ja samalla saadaan kuopattua unelmat koiran terveistä eläkepäivistä.

## Lihaskunnon perusteet

Ravipuolen sanonta:

> Sadepäivät ja juoppo treenari tekevät hyvän hevosen

https://youtu.be/C4KDjsduH3k

Tehokkain tapa estää lihaskehitys ja rikkoa agility-koira, yhdessä tai erikseen, on:

- ahneus tehdä
- ahneus menestyä

On aivan sama halutaanko hinnalla millä hyvänsä voittaa SM-titteli, tai viettää mukavaa aikaa harrastuksessa, niin ahneus rikkoo. Se johtuu sitä, että ahne ei huolehdi levosta.

Yleensä liikaa treenaamista ja ylipäätään päivästä toiseen jatkuvaa liikkumista perustellaan sillä, että jaksanhan minäkin. Silloin jaksaa koirakin. Siinä unohdetaan kaksi asiaa:

1. koira liikkuu aina enemmän ja rasittavammin kuin koira
2. ihminen on yksi eläinmaailman kestävimmistä ultraliikkujista

Lihas kasvaa levossa. Tuo on fakta. Mutta se painottaa **työn jälkeisen levon** merkitystä. Levossa ei kasva mikään, jos ei ole tehty töitä. Rasitus on triggeri, joka laukaisee koiran lihasistolle tarpeen rakentaa itsestään vahvemman.

Saavutusten kannalta kannattaa pitää mielessä treenarin kaksi kultaista sääntöä:

- laatu ennen määrää
- treenataan sitä mitä tehdään

**Suositus:** [Urheilukoiran palauttaminen](https://www.katiska.eu/tieto/palauttaminen/urheileva-koira-ja-palauttaminen/)

## Superkompensaatio

https://www.youtube.com/watch?v=5nqr2jydzlg

Superkompensaatio on käsite, joka selittää miksi treeni vahvistaa koiran lihaksistoa.

Lyhyesti superkompensaatio on:

- rasitus purkaa elimistön varastot ja kunto putoaa lähtötason alle (katabolia)
- palautumisessa aletaan täyttämään ja korjaamaan varastoja, kunnes palataan lähtötasolle (anabolia alkaa)
- superkompensaatiossa lihaksistoa vahvistetaan yli lähtötason (anabolia jatkuu)
- jos uutta rasitusta ei tule, niin palataan takaisin lähtötasolle
- jos uusi rasitus tulee, niin kierto alkaa alusta, mutta lähtötaso on korkeammalla = vahvistutaan

Superkompensaatio on elimistön turvamekanismi, jolla suojellaan lihaksisto, jänteitä, luustoa, niveliä... kestämään paremmin rasituksen aiheuttama stressi.

## Kehityksen kolme porrasta

Omalle koiralle sopivimman treenitavan löytäminen on asia, jota harvemmin jäädään pidemmäksi aikaa miettimään. On turhauttavaa opiskella erilaisia motivointi- tai kontaktitapoja, jos koiran mielenkiinto ja halua leikkaakin kivistävät lihakset ja väsyminen. Hyppytekniikan hiominen saattaa olla jopa vaarallista, jos lihakset eivät enää pysty säilyttämään lihaskoordinaatiota.

Siksi on mietittävä miten parhaiten tuettaisiin agilitytreenien ulkopuolella koiran lihaksistoa. Kaiken mitä tehdään pitää palvella kolmea erilaista tarvetta:

1. Liikkumisen pitää nopeuttaa palautumista sekä verrytellä koiraa
2. Liikkumisen pitää lisätä nopeutta ja voimaa
3. Liikkumisen pitää lisätä koordinaatiota ja vartalon hallintaa

https://youtu.be/W4XZToKo0u8

## Lopuksi

Toivon, että luento antoi sinulle ajateltavaa oman koirasi treenin suhteen. Summataan vielä kertaalleen luennon ydinasiat:

https://s3-eu-west-1.amazonaws.com/e-matsku/luennot/ALi/151028-150019\_01.mp3

#### Muuta tarjontaa Katiskasta

Jos haluat tutustu enemmän aiheeseen koiran liikuttaminen, paljon ja miksi, mitä ottaa huomioon ja lihashuolto, niin sinua saattaisi kiinnostaa nämä:

- [Ehjänä eläkkeelle](https://www.katiska.eu/tieto/fyysisesta-treenista/kilpakoira-ehjana-elakkeelle/); yleisluento kaikille liikkuvien koirien omistajille aiheesta miten saada ehjä eläkeläinen
- [Urheilukoiran palauttaminen](https://www.katiska.eu/tieto/palauttaminen/urheileva-koira-ja-palauttaminen/), jos rasituksesta ei palauteta kunnolla, niin joko ei hyödytä työstä tai pahimmillaan rikotaan koira
- [Liikkuvan koiran rutiinitarkastus](https://www.katiska.eu/tieto/lihashuolto/koiran-lihaksiston-rutiinitarkastus/) on helppo videokoulutus, jossa opetetaan perustekniikka jumien ja kipeytymisten löytämiseen tavalla, jolla saa osan jopa hoidettua itse.

#### Kun ollaan hyviä

Nautitaan lopuksi maailman huipputason suorituksesta. Kun olet katsonut sen, niin katso se uudestaan, mutta tällä kertaa ajatuksella kuinka kovan vaatimuksen tuo asetti koiran lihaksistolle ja miksi moinen suoritus onnistuakseen täydellisesti vaatii hyvän koulutuksen ja saumattoman yhteistyön lisäksi myös vahvan ja terveen lihaksiston sekä rakenteen.

Lisa Frick ja Hoss kiittävät ja pokkaavat maailmanmestaruuden 2014 tällä suorituksella:

https://www.youtube.com/watch?v=FFPLWgeMCsY

## Kysyttävää tai kommentoitavaa?

Heräsikö kysymyksiä tai tuliko mieleen kommentoitavaa? Käytä siihen sivun kommentointia.

Jos sinulla on yksityisempää asiaa tai tarvitset apua koirasi lihastreeniin, palauttamiseen tai ruokintaan - lisäravinteista puhumattakaan - niin [varaa puhelinaika](https://store.katiska.info/tuote/puhelinneuvonta/) ja hoidetaan homma.

[![](images/koiran-ruokintaneuvonta.jpg)](https://store.katiska.info/tuote/puhelinneuvonta/)
