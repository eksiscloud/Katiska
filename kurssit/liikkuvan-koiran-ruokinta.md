---
title: "Liikkuvan koiran ruokinta"
date: 2019-06-24
categories: 
  - "kurssit"
tags: 
  - "rasitus"
  - "ruokinta-perusteet"
  - "webinaari"
---

Liikkuvalle koiralle ruoka on polttoainetta koiran moottorille. Se on vähintään yhtä tärkeää kuin miettiä miten koiraa liikuttaa ja täytyykö se viedä jumien takia hierojalle. Jokaiselle lienee tiedossa kuinka suuressa merkityksessä ruoka on, mutta silti usein kysytään pitäisikö antaa lihaa, ovatko proteiinit tärkeitä ja tarvitaanko aktiiviselle rasvaa. Yritetään vastata kattavasti oleellisempiin peruskysymyksiin, sillä koiran ruokinta on helppoa.

<!--more-->

Sisältö on suunnattu aivan kaikille vauhdilla ja voimalla paljon liikkuvien koirien omistajille. Nyt ei keskitytä vain yhteen harrastukseen tai tapaan liikkua ja kuormittaa koiraa. Sisällössä on huomattavan paljon perusasioita, jonka takia webinaari olisi perusteltu aivan kaikkien koirien omistajille.

Luento on jaettu kolmeen pääosioon:

- Miksi ruokitaan
- Miten ruokintaa
- Lisäravinteet

Jokaisen osion luentovideot on lisäksi jaettu noin 15 minuutin osioihin, jolloin luennon jaksottaminen muun elämän lomaan lienee helpompaa. Osuudet voisi olla perusteltua katsoa tarjotussa järjestyksessä, mutta sisältö aukeaa vaikka loikkisitkin videoiden välillä miten haluat.

https://www.youtube.com/watch?v=AwQUqbWpwhk

**Voit ladata luennon diaston tästä:**

\[download id="149294"\]

## Miksi aktiivista koiraa ruokitaan

Ennen kuin miettii tarkemmin ruokintatapoja, niin on ymmärrettävä aidot syyt miksi ruokitaan. Se ei nimittäin ole aivan niin selvää kuin äkkiseltään voisi tulla ajatelleeksi. Toki jokainen tietää, että jos koiralle ei anna ruokaa, niin se kuolee nälkään eikä silloin ole enää kenelläkään kivaa. Mutta syyt siihen miksi nimenomaan aktiivisen koiran ruokintaan on kiinnitettävä enemmän huomiota, onkin jo epäselvempää. Tavallinen kotisessehän tulee toimeen melkein millä ruualla tahansa.

### 1\. Syyt ruokintaan

https://www.youtube.com/watch?v=rvAAJzEfTxE

Perussyy on helppo: kalorit, energia. Kaupan päälle saadaan:

- energiaravintoaineet (rasva, proteiini, hiilihydraatit)
- suojaravintoaineet (vitamiinit, mineraalit)

Syyt siihen mitä ruuaksi annetaan, perustuvat kahteen perusasiaan:

- uskomukset/luulot (ruokintatavan valinta)
- ulkomuoto/terveys (turkki, olemus, vatsa)

Aidosti se mitä koiralle annetaan sekä kuinka paljon annetaan, löytyy kolmesta tekijästä tässä järjestyksessä:

1. paino
2. tarve
3. yksilö

Yksilön kohdalla on pidettävä mielessä:

- ikä
- työ
- terveys

### 2\. Sohva ja työ

https://www.youtube.com/watch?v=-n7HmopmeNQ

**Kotikoira** on suurpiirteisempi ja kunhan koira silminnähden voi hyvin, niin kaikki on hyvin. Painolla ei ole suurtakaan merkitystä, kunhan ei ole laiha eikä sairaalloisen ylilihava.

**Liikkuvalla** on kovempi kulutus ja siten myös korkeammat tarpeet. Painokontrolli on usein arkipäivää. Rasitus itsessään lisää vaatimuksia esimerkiksi maitohapon ja muun kuonan takia. Painotukset ovat tarkkoja, paitsi suorituskyvyn, niin loukkaantumisriskin takia. Kotikoiran ravinto on aktiivisen alin mahdollinen ruokinta, ei optimi.

### 3\. Perussäännöt

https://www.youtube.com/watch?v=VSSl\_2lV3bI

Koiran voi ruokkia raakaruualla, 50/50-tyylillä, puuroilla, kuivamuonalla ja ihan miten haluaa, mutta ruuan on aina tehtävä sama asia: **täyttää vähintään koiran perusravitsemus**.

Eri ruokintatyylien vahvuudet ja heikkoudet sitten määräävät miten lähelle optimia päästään ja mitä tarvitaan lisää. On kuitenkin muistettava, että mitään sellaista kuin täydellinen ruoka ei ole olemassa.

### 4\. Ruokintatyylien erot & Rasitus määrää ruokinnan

https://www.youtube.com/watch?v=\_8smk3iE2aU

Ruokinta ei ole staattista, koko ajan samanlaisena pysyvää. Se muuttuu koko ajan tilanteiden mukaan, miten koira rasittuu ja miltä se näyttää. Kokemuksen myötä oppii luottamaan selkäydinfiilikseen - kunhan muistaa, että sen täytyy perustua aitoon tietoon. Opettele ensin, sovella vasta sitten.

### 5\. Työ määrää määrät & Koska työ on työtä

https://www.youtube.com/watch?v=G4IW99LlqLU

Ruokintaa voidaan, ja joskus täytyykin, muuttaa sen mukaan onko koiralla menossa

- ylläpitokausi
- treeni/kilpailukausi
- palautuminen/lepokausi

Mitä sitten tehdään, kun koiralla ei ole rytmitystä, kuten esim. agility-koirilla? Silloin sovelletaan, mutta on myös ymmärrettävä, että vuoden kaudet ilman lepokautta ovat tehokas tapa rikkoa koira aivan riippumatta mitä ja miten se syö.

### 6\. Yleisimmät tarpeet

https://www.youtube.com/watch?v=YH3nIczFDf8

Yleisellä tasolla: sitä on lisättävä, mistä ruuassa on vajetta. Tyypillisiä ruokintatyylistä riippumattomia lisiä ovat sinkki ja D-vitamiini.

### 7\. Väsymisen teoriaa & Urheilulisät & Toiveet ja uskot

https://www.youtube.com/watch?v=O8NnuCPPx4M

Suositus: [Agility ja lihaksisto](https://www.katiska.eu/tieto/lihaksisto-ja-luusto/agility-ja-koiran-lihaksisto/)

Suositus: [Urheilukoiran palauttaminen](https://www.katiska.eu/tieto/palauttaminen/urheileva-koira-ja-palauttaminen/)

## Miten aktiivista koiraa ruokitaan

Ruokinnan järkevä käytännön toteutus on aivan yhtä tärkeää kuin perusteiden ymmärtäminen. Teoriaa määrää mitä ruuasta on saatava ja miksi. Ruokkinnan toteuttaminen on taasen käytäntöä, eikä käytäntö koskaan mahdu teoriaan suoraan. Vaaditaan muokkaamista, kompromissejä ja realismia. Sen lisäksi ruokinnan pitää olla tekemisen tasolla helppoa ja mielellään myös niin edullista kuin mahdollista.

### 1\. Energia on ykkönen

https://www.youtube.com/watch?v=XXUhYoyUz3o

Perusruoka, ruuan varsinainen pohja, haetaan aina energian kautta. Jollain järkevällä syöntimäärällä koiran paino pysyy haluttuna. Kalorit mietitään aina ja poikkeuksetta rasvan kautta, koska proteiineista ei energiaa heru. Koira ei tarvitse edes rasituksessa hiilihydraatteja, mutta kuivamuonissa niitä ei voi välttääkään. Silti sokereista ei saa muuta kuin energiaa, kun taasen rasvoja käytetään muuhunkin.

### 2\. Tasapaino proteiineihin

https://www.youtube.com/watch?v=p59dThNhrVY

Proteiinien yliannos ei auta mitään, ja puute estää kehon korjaamisen sekä rakentamisen. Oikea annos on sen sijaan hieman tuntematon asia, mutta harvempi aktiivinen koira tulee kuivamuonissa alle 24 % proteiinimäärällä erinomaisesti toimeen ja yli 32 % on kaikille turha aina turhan korkea.

Lihat ovat yksinkertainen asia. Jos liha on rasvatonta, niin se ei kelpaa mikroskooppisen energiansa takia. Jos liha näyttää ihralta, niin se ei ole lihaa. Totuus on jossain puolessa välissä.

Suositus: [Lihaa vatsan täydeltä](https://www.katiska.eu/tieto/koira-ruokinta-liha/koiralle-lihaa-vatsan-taydelta/)

### 3\. Laske ruokinta

https://www.youtube.com/watch?v=m-mGd2-nvXs

Voit toki noudattaa muistikaavoja ja nyrkkisääntöjä, mutta ainoa tapa olla varma, että koira saa mitä se tarvitsee, on laskea sen ruokinta. Ynnäät mitä koiran olisi saatava ja katsot, mitä ruoka antaa. Jos ruoka antaa enemmän kuin mitä tarvitaan, niin asia on kohtuullisen hyvissä kantimissa.

### 4\. Raaka-aineiden laatu

https://www.youtube.com/watch?v=qvK1pkMmKPg

Ruuan numerot eivät yksistään riitä. Laatu kertoo saadaanko ruoka sulatettua, ja heikko laatu ennakoi muita ongelmia, kuten ruuansulatukseen liittyviä sairauksia. Se, mikä on hyvää laatua, onkin vaikeampi asia.

### 5\. Nyanssit kuntoon & Nälkä aktivoi

https://www.youtube.com/watch?v=TKGYrHxaXYs

Nyanssit ovat hienosäätöä, viritystä. Niistä on hyötyä vasta kun perusta on kunnossa, ja koiran fysiikka riittää työhön. Mutta yksi tärkeimmistä koiran ravitsemuksen perussäännöistä on: syömättömän ruuan ravintoarvo on nolla. Joten hanki koiralle nälkä, ettei ruoka jää kuppiin.

## Koiran lisät: Tarpeeseen ja uskoon

Lisäravinteilla korjataan perusruuan vajauksia ja parannetaan sitä mitä saadaan. Osa lisäravinteista on toimivia, ja osa... vähemmän. Ylipäätään voidaan sanoa, että yleistä terveyttä tuovat ravintolisät ovat täysin hyödyttömiä. Urheilulisistä osasta saattaa olla apua, mutta silläkin akselilla luvataan herkästi kaikkea kaunista ja hyvää, joita ei sitten lunastetakaan. Kannattaa olla varovainen, skeptinen ja pitää tiukasti tunnuslukulistastaan kiinni (lisät kannattaa oikeastaan aina ostaa netistä).

### 1\. Tärkeimmät ensin & Realismi ja epäily

https://www.youtube.com/watch?v=3df8W2dO-AQ

### 2\. Muutamia lisiä

**Kalium/Bikarbonaatti/Magnesium/Kreatiini/Beeta-alaniini/Antioksidantit**

https://www.youtube.com/watch?v=dslUaoUe4Iw

### 3\. Keskittyminen

https://www.youtube.com/watch?v=PvLx1qGMXAo

### 4\. Nestetasapaino, wash-out ja kramppi

https://www.youtube.com/watch?v=2Ni-AQ5uXiw

## Kiitos!

https://www.youtube.com/watch?v=yqhYQCsNoGw

## Mietityttääkö joku?

Jäikö kysyttävää? Tuliko ajatuksia? Kommentoi alle tai klikkaa itsesi Katiskan [Meta-foorumille](https://foorumi.katiska.eu/).

Jos uskot, että tarvitset osaavaa ammattilaisapua koiran ruokinnan, lisien, lihasongelmien tai jopa fysiikkatreenien suhteen, niin hyödynnä heti [Katiskan suosittua puhelinpalvelua](https://store.katiska.info/tuote/puhelinneuvonta/)!

[![](images/koiran-ruokintaneuvonta.jpg)](https://store.katiska.info/tuote/puhelinneuvonta/)
