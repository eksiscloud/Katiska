---
title: "Kuka takaa laadun?"
date: 2016-02-17
categories: 
  - "site"
tags: 
  - "meta"
---

Takaaminen on vaikea asia. Ei henkiselle työlle suuriakaan takuita voi antaa samalla tavalla kuin fyysiselle tavaralle. Jos kengästä lähtee pohja pois, niin valmistaja takaa korjauksen tai uuden kengän. Jos et pidä luennon sisällöstä tai esitetyistä ajatuksista, niin sille ei voi kukaan mitään. Mutta jos löydät selvän asiavirheen, niin ota yhteyttä, että se saadaan korjattua.

<!--more-->

Jokainen Katiskan artikkeli tai Storen luento, koulutus ja e-kirja menee eräänlaisen vertaisarvioinnin läpi. Jos laatu tai sisältö ei kohtaa alinta keskenään sovittua laatua, niin sitä ei julkaista. Tällaista ei ole koskaan tapahtunut, koska Katiskan sisällöntuottajilla on vahva sisäinen tarve tuottaa tarpeenmukaista ja omakontrolli toimii. Luennon/koulutuksen/e-kirjan tekijä kuitenkin vastaa omasta tuotannostaan ja Katiska eräällä tavalla institutionaalisena toimijana takaa vain sen, että tuote yleisellä tasolla täyttää lakien, asetusten ja hyvien tapojen vaatimukset.

Hyvien tapojen vaatimus ei kuitenkaan tarkoita, että et törmäisi provokaatioihin. Herättäminen on tehokas tapa opettaa.
