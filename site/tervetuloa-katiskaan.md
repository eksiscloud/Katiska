---
title: "Tervetuloa Katiskaan"
date: 2010-01-12
categories: 
  - "site"
tags: 
  - "kaffepaussi"
---

_**Jotkut oppi lukemal, jotkut oppi muitte virheist.  
Jonku on pakko iha itte kusta sähköpaimenesse**_

**  
Katiska on koirataidon ja -tiedon artikkelipankki ja verkkojulkaisu**. Artikkeleihin on koottu yleistä tietoa koiran terveydestä, tapaturmista, hoidosta, ruokinnasta... Pääpaino on urheilevissa koirissa, kuten agilitykoirissa, mutta kaikki löydettävä on sovellettavissa sohvaperunasta iditarod-valjakkoon, pennusta eläkeläiseen.

**_Kissalla on yhdeksän elämää, mutta koiran on pakko mahduttaa seitsemän vuotta yhteen_**

Onko sinulla aikaa tuhlattavaksi, sillä pyörän keksiminen uudestaan on vähintään hölmöä. Joku on jo pissannut sähköpaimeneen, polttanut sormensa tai känsöittänyt kantapäänsä - älä hakkaa päätäsi seinään, vaan hyödynnä muiden kokemuksia.

Lukeaksesi artikkeleita, blogia tai FAQ:ja, sinun ei tarvitse rekisteröityä tai kirjautua. Sen sijaan kommentointi vaatii rekisteröitymisen. Rekisteröityminen ei tällä hetkellä kustanna sinulle mitään muuta kuin pienen hetken ajastasi, mutta se maksaa varmasti vaivan.
