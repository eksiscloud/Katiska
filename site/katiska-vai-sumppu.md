---
title: "Katiska vai Sumppu"
date: 2019-01-21
categories: 
  - "site"
tags: 
  - "meta"
---

![](images/katiska-sumppu_logo-250x65.png)

Välillä puhutaan Katiskasta, välillä Sumpusta - mistä siis puhutaan? Vastaus on, että samasta ja Sumppu on Katiska. Vaikka ei olekaan. Oikeammin Sumppu on sama kuin KatiskaStore ja KatiskaPro.

Aikoinaan, kun verkkokoulutukset käynnistettiin, niin maksullinen sisältö haluttiin erottaa Katiskan ilmaisesta sisällöstä. Samaten siihen aikaan Katiskan sivusto oli niin kuormitettu, että luentojen pyörittäminen kaatoi aika ajoin koko sivuston. Kun esimerkiksi urheilukoiran palauttaminen tai koirien haimatulehdus tulivat näkyville, niin kysyntä oli niin suurta, että koko Katiska kaatui samantien.

Lisäksi piti saada joku ero harrastuksen sekä liiketoiminnan välille. Siispä tehtiin eriyttäminen ja syntyi Sumppu.

Ajatus oli kaunis, mutta se ei toiminut käytännössä. Se oli teknisen ylläpidon suhteen hankala, niin sisällön linkitysten kuin ihan vain kahden samanlaisen saitin päivitysten suhteen. Joten löin rahaa lisää pöytään ja Katiska siirrettiin pois web-hotellista tehokkaampaan ympäristöön. Katiska ei enää kaatunut kävijä- ja käyttömäärien takia, mutta ylläpito ei helpottunut. Kokonaisuus huomioiden se vaikeutui aika moneen potenssiin, mutta se on oma tarinansa.

Oli takana myös markkinoinnillista näkemystä ja käytettävyyskysymyksiä. Ihmisten saaminen Katiskasta toiseen osoitteeseen tekemään ostoksia, jotka maksavat Katiskan kulut tuomalla minulle rahaa, jotta voin maksaa harrastukseni, oli huomattavan vaikeaa. Lisäksi pakottaminen kahden eri käyttäjätilin tekemiseen samanlaisen sisällön takia oli vain rumaa.

Joten Sumppu siirrettiin takaisin Katiskaan ja se lakkasi olemasta - oikeammin, se muutti nimensä Katiskan kaupaksi (nykyään Katiska Store; englanninkielen käyttö on aina pop). Kyse oli teknisestä ratkaisusta, ei omistajuuteen tai itse toimintaan liittyvästä. Silti teksteissä puhutaan edelleen monissa yhteyksissä Sumpusta. Se johtuu vain ylläpidon ajan priorisoinneista, tai priorisoimattomuudesta. Ei ole vaan ehditty muuttamaan kaikki viittauksia Sumpusta Katiskaksi. Ja audio- sekä videosisältöä ei tulla koskaan tekemäänkään uudestaan, vaikka nimi oli muuttunut.

Ostojen suhteen Sumppu saattaa tulla sinulle vastaan vanhoissa tilauksissa. Läheskään kaikki tilaukset eivät siirtyneet KatiskaStoreen, koska ylläpidon kädettömyys. Jos esimerkiksi e-kirjojen latauksissa on ongelmia, niin ota [yhteyttä](https://www.katiska.eu/tiedustelut/) - ei kirjaoikeutesi mihinkään ole hävinnyt vain siksi, että nimi vaihtui enkä osannut tehdä teknisiä asioita oikein.

On kuitenkin yksi laillinen ero, joka ei ole aina ihan kaikille selvää:

- kaikki sellainen sisältö, joka on maksullista - siis yritystoimintaa - on oma yritykseen liittyvä asia, vaikka sisältö olisikin sekaisin Katiskan kanssa. Sisällön sekoittumisessa on kyse vain ja ainoastaan markkinoinnista
- Katiskan yleinen sisältö ei ole yritystoimintaan kuuluvaa; ei ole koskaan ollut eikä tule koskaan olemaan, vaan on yksityishenkilön Jakke Lehtonen hallinnassa
- e-kirjat ja niiden oikeudet ovat tekijöiden henkilöinä omistamia, ja yrityspuolella on vain kustannus-, julkaisu- ja myyntisopimukset, mukaanlukien kuluttaha- ja B2B-kauppa
