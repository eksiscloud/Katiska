---
title: "Miten löydän tietoa?"
date: 2021-03-06
categories: 
  - "site"
---

Katiska on iso ja kasvaa koko ajan. Se ei tule koskaan valmiiksi. Laajuus saattaa tehdä haluamasi tiedon tai aiheen löytämisestä melkoisen työlästä. Onneksi on olemassa muutama kikka, jolla saat ruudullesi sen mitä etsit -- tai ainakin valikoiman mahdollisista osumista.

## Haku on paras ystäväsi

Jokaisen sivun yläosassa on hakukenttä. Käytä sitä. Se ei ole aivan yhtä viisaan ennakoiva kuin Googlen haku, mutta se osaa hommansa. Sivuston haku ei kuitenkaan osaa korjata kirotusvirheitä tai erilaisia kirjoitusmuotoja, joten ole huolellinen ja yritä miettiä millaista kirjoitusmuotoa jutuissa olisi ehkä käytetty.

Voit kirjoittaa yhden sanan, sanapareja tai kokonaisen lauseen. Jos ja kun sellainen löytyy, niin sinulle tarjotaan osumat. Joku niistä on suurella todennäköisyydellä ainakin lähellä sitä mitä etsit.

Koska Katiska ei ole valmis, niin aivan kaikkea ei löydy. Hakutoiminto kuitenkin logittaa sellaiset haut, jotka eivät ole tuottaneet tulosta. Se auttaa Katiskan kirjoittajia uusien aiheiden miettimisessä. Joten vaikka juuri nyt ei olisikaan löytynyt aivan sitä mitä etsit, niin tulevaisuudessa asia korjaantuu.

## Aiheosiot surffaukseen

Voit myös kahlata osioita läpi ja vilkaista jahka löytyisi sellainen aihealue, joka kattaisi mielenkiintosi kohteen. 

Se on hitaampi tapa löytää, mutta joskus ehkä jopa palkitsevampi. Vaikka varsinaista tarkkaa tarvetta ei saisikaan tyydytettyä, niin opit varmasti matkalla jotain uutta.

## Avainsanat eli tagit

Suurimmalla osalla jutuista on merkitty avainsana tai useampi. Löydät ne aina artikkelin lopusta. Ne eivät ole hassun hauskoja letkauksia malliin Facen tai Instan hashtagit, vaan nimenomaan aihetunnisteita.

Sanotaan vaikka, että haluat penkoa aihetta koiran allergia. Koiran sairaus ja terveys on looginen paikka aloittaa, mutta allergioita on käsitelty myös ruokien kohdalla ja jopa erilaisten ravintoaineiden kautta. Allergioista on myös podcasteja.

Haulla löydät toki kaikki julkaisut, joissa on mainittu sana allergia. Mutta tagi on merkki siitä, että jutun kirjoittajan mielestä artikkeli antaisi jotain arvokkaampaa tai syvempää - enemmän kuin vain maininta sivulauseessa.

Hieman masentavaa on taasen se, että läheskään kaikki artikkelit ei ole tägätty kuten pitäisi. Mutta avainsanoja lisätään koko ajan, joten tilanne paranee koko ajan.

## Pyydä vinkkiä siitä mitä etsit tai mietit

Katiskan Facebook-ryhmä on vilkas. Sieltä saat (lähes) aina vastauksia. Usein jopa liikaakin. Mutta liikennemäärä on myös eräänlainen kirous, sillä aloituksesi saattaa painua näkymättömiin nopeastikin ja keskustelu kuolee siihen

Suosittelisin käyttämään Katiskan foorumia, jota myös [Metaksi](https://foorumi.katiska.eu/) kutsutaan. Paitsu että se rauhallisempi kuin noin 25 000 ihmisen facebook-ryhmä, niin sielläkin on toimiva haku.

Metassa on myös artikkelien ideoiden suhteen selvä etu Facebookiin nähden. Koska se on Facea selvempi ja helpompi käyttää, ja sieltä löytää asioita vielä ensi kuussakin, niin juttupyynnöt eivät vaivu unohduksiin niin herkästi.
