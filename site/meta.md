---
title: "Meta"
date: 2020-09-03
categories: 
  - "site"
tags: 
  - "faq"
---

![](images/meta-1024x463.png)

Meta on Katiskan foorumi. Se elää osaksi omaa elämäänsä ihan omien julkaisujensa kautta, mutta toisaalta se elää myös käsi kädessä Katiskan kanssa - Katiskan juttujen kommentointi tapahtuu Metan kautta.

Metan aihealueet ovat laajemmat kuin Katiskassa, joka antaa vapaammat kädet tuottaa sisältöä ja varsinkin keskustella, kommentoida ja kysyä. Parhaimmillaan Katiska on kahdessa tilanteessa:

- kun haluat kysyä jotain tai saada neuvoja
- päivänpolttavista asioista juttelemiseen, kun ns. pysyvälle sisällölle ei ole varsinaista tarvetta (eivät ketjut ja vastaukset tosin Metastakaan häviä)

Meta syntyikin nimenomaan tarjoamaan sellaisen alusta, jossa keskustelu ja kysymykset eivät häviä. Facebookin Katiskaryhmä on vilkkaasti liikennöity, jonka takia sieltä ei enää löydä mitään. Ja mikä oleellista - Facebookissa ei pysty helposti seuraamaan haluamaasi aihetta, ainoastaan erillisiä aloituksia. Toinen foorumin elämää helpottavaa asia on, että ei ole pakko seurata kaikkea, vaan vaan voi valikoida mitä aihealuetta haluaa seurata, tai ehdottomasti ei halua.

Lisäksi on muistettava, että kaikki eivät ole Facebookissa, erilaisista syistä. En minä halua sulkea ihmisiä sen takia, että he eivät pidä Facebookin toiminnasta - teknisesti ja muustakin - tai eivät vain halua. Meta on silloin harkitsemisen arvoinen vaihtoehto. Tai no, jos ei ole Facessa, niin Meta on ainoa vaihtoehto. Osaa varmistaa houkuttelee ajatusta, että Metassa ei tarvitse olla omalla nimellä ja kasvolla (joka ei kylläkään anna lupaa huonoon käyttäytymiseen).

Ylläpitäjänä minua miellyttää myös se, että kun joku mainitsee sanat _koiran myyminen_, niin minun ei tarvitse odotella Facebookin bannia.

Toki Meta on Facebookia korvaava vaihtoehto, mutta ei sitä sellaiseksi mietitty. Foorumin rooli on enemmänkin olla juurikin vaihtoehto tai täydentävä (vaikkakin minö haluan ajatella, että Facebook täydentää foorumia...)

Selittelyä helpompaa on, että piipahdat katsomaan:

[![](images/meta-kirjaudu-250x45.png)](https://foorumi.katiska.eu)
