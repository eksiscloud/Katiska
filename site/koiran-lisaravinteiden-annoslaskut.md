---
title: "Koiran lisäravinteiden annoslaskut"
date: 2021-04-10
categories: 
  - "site"
tags: 
  - "faq"
  - "lisaravinteet"
  - "tarve"
  - "translated"
---

Katiskan sisällön syvyyksistä löytyy rautalankaohjeita erilaisten ravintolisien ja [lisäravinteiden annostuksesta koiralle](https://www.katiska.eu/tieto/lisaravinteiden-annostus/lisaravinteiden-annostus-hakemisto/). Ne ovat lyhyitä ohjeita ja neuvovat miten omalle koiralle lasketaan sopiva tai oikea annos.

Annostusohjeet ovat per tuote, vaikka samankaltaisilla lisäravinteilla - varsinkin kun vaikuttavan aineen pitoisuus on sama - annostelu menee aina samalla tavalla ja ainoastaan koiran painoa (sekä hienosäädöissä muu syöty) vaikuttaa. Mutta suurin osa etsii koiralleen ravintolisän annostusta pelkästään tuotteen nimellä, joten nyt se on mahdollistettu - tietysti edellytyksellä, että juuri etsitystä lisästä on tehty ohjeet koiran tarpeelle.

Osa koirille käytetyistä lisäravinteista ohjautuu kuitenkin yleiseen artikkeliin, kuten sinkki ja D-vitamiinit. Tämä on vain kirjoittamisen helpottamiseksi rakennettu ratkaisu, sillä 50 µg D-vitamiinia antavat lisäravinteet ovat koiralle aina täysin samanlaisia etikettinimestä ja brändistä riippumatta (tilanne _onko Valion maito parempaa kuin Arlan_...).

Tuotteet ovat valikoituneet listalle ainoastaan sen mukaan mitä on Katiskan yhteydessä kysytty. Muuta kriteeriä ei ole.

Tuotetiedot ovat kirjoitushetken mukaisia. Aika ajoin tuotteiden reseptiikkaa kuitenkin muutetaan ja silloin laskelmat eivät enää päde, Tarkista aina tuotteet pakkausmerkinnöistä ovatko pitoisuudet ja käytetyt valmistusaineet samanlaiset. Jos eivät ole, niin täältä luettu annosteluohje ei päde. Kerro asiasta vaikka [Meta-foorumilla](https://foorumi.katiska.eu/), niin tiedot saadaan ajantasalle.

Annostusohjeet ovat ehdotuksia, eivät ehdottomia totuuksia. Niitä saa ja jopa täytyy muuttaa koiran mukaan, jos on tarpeen. Ilmoitetut annostukset ovat kuitenkin joko yleisesti käytettyjä määriä tai NRC:n ilmoittamien tarpeiden mukaisia. Laskemissa ei kuitenkaan koskaan huomioida muuta saantia, kuten ruuasta tai muista ravintolisistä, ja jos muuta ei ilmoiteta, niin oletus on, että koiran saanti tulee kokonaan mainitusta lisästä.
