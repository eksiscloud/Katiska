---
title: "24: Halpaa D-vitamiinia (vlog)"
date: 2014-11-26
categories: 
  - "site"
tags: 
  - "d-vitamiini"
  - "kaffepaussi"
  - "kala"
---

Tällä kertaa kaffepaussi vedettiin hieman hopummin, ja kiihkon kohteena oli [Hesarin uutisoimana](http://www.hs.fi/terveys/a1416972839250) professori Christel Lamberg-Allardtin näkemys, että [D-vitamiinin](https://www.katiska.eu/tieto/d-vitamiini/d-vitamiini/ "D-vitamiini") saannin turvaamisessa pilleripurkkia fiksumpi vaihtoehto on ruoka. Muuta ei tarvita kuin hiukan maitoa, margariinia ja kahdesti viikossa markkinoiden kalleimpia kaloja kuhaa ja siikaa.

<!--more-->

Ainoastaan professori voi olla niin kaukana arkitodellisuudesta, että ehdottaa vaihtoehdoiksi ruokia, joita tavalliset kotitaloudet eivät voi käyttää noin yhdeksää kuukautta vuodessa. Mutta ilmeisesti professori ei tiennyt [silakan](https://www.katiska.eu/tieto/koirat/koira-raakaruokinta-raaka-aineet/tappajasilakka/) ja kirjolohen olemassaolosta - tai tiesi, ja tiesi että hieno juttu olisi vesittynyt siihen. Hassuinta, jos pitää tragikoomisuudesta, oli se, että hän kehoitti nimenomaan menemään purkille, jos kalaa ei voida syödä kolmen päivän välein - eli melkoiselle osalle suomalaisia pillerille ei sitten ollutkaan vaihtoehtoa; 125 mikrogrammaa maksaa vajaan vuoden satsi kympin verran, kilpaile sen kanssa kala.

Lamberg-Allard jätti ottamatta johtavana D-vitamiiniasiantuntijana kantaa myös siihen, että hänen suosittelemalllaan ns. virallisella saannilla ei saavuteta yleisesti riittäväksi todettua D-vitamiinitasoa. Ja tottakai hän jätti täysin väliin [Duodecimin uutisoiman väitteen](http://www.terveysportti.fi/terveysportti/uutissorvi_uusi.uutissivu?p_uutis_id=17852&p_palsta_id=4), jonka mukaan saantisuositus perustuukin tilastotieteelliseen virheeseen, jolloin suositusannoksella päästään niukin naukin yli vakavan puutteen. Mielenkiintoista sinänsä, että täällä pohjoisessa nimenomaan ollaan vajaasaannissa verestä mitattuna, vaikka saataisiinkin Lamberg-Allardinkin mielestä riittävä määrä.

Kaffepaussi ryystettiin ajassa 6:49 minuuttia.

 

https://www.youtube.com/watch?v=SoGEeKMQB7g
