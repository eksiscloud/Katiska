---
title: "Avainsanat eli tagit"
date: 2021-05-26
categories: 
  - "site"
tags: 
  - "hakusanat"
  - "meta"
  - "tag"
---

Luokat eli kategoriat ryhmittelevät asioita eräällä tavalla ylhäältä alaspäin, esimerkiksi _ruokinta_ – _raakaruokinta/kuivamuonat_ tai _ravinto – vitamiinit/mineraalit_. Avainsanat eli tagit taasen yhdistävät samankaltaisia asioita sivusuunnassa eli esimerkiksi avainsana _pentu_ näyttäisi kaikki artikkelit vaikkapa raakaruoka-luokasta ja vitamiini-luokasta, jotka on merkitty pennuille.

Katiskan tagilista ei ole täydellinen, ja se on aivan liian laaja, mutta sitä tarkennetaan koko ajan. Jokaisen artikkelin alussa ilmoitettu sille merkityt avainsanat ja voit klikata niistä auki kaikki samalle avainsanalle kuuluvat artikkelit. Löydät myös listan eniten käytetyistä hakusanoista sivupalkista.

Kun et tarkkaan tiedä mitä haet, niin tagit/avainsanat/aihetunnisteet (kaikki tarkoittavat samaa) ovat selailemalla etsiessä ehkä tärkein tapa löytää haluttua asiaa.

Jos et löydä mitä etsit, vaikka avainsanan taatusti pitäisi sopia, niin vaihtoehtoja on kaksi: kirjoittajan näkemys on ollut toinen, tai kyseessä on niin vanha juttu, että sen tagaaminen on vielä vaiheessa. Itseasiassa on kolmaskin vaihtoehto: ihan vaan rehellinen virhe tai unohdus.

Katiskan haku on hyvin perusmallinen, kuten yleensä verkkosivuilla. Meillä ei vaan ole samoja resursseja kuin hakukoneilla. Mutta jos on aktiivisen päättäväinen, niin suuntaa [Katiskan foorumille](https://foorumi.katiska.eu). Sen haku on tehokkaampi ja siellä voit myös rajata osumia avainsanoilla — jolloin lopputulos olisi malliin \*näytä raakaruokinta-aihessa maksan annostus\*, jolloin maksakastikkeen resepti ei sotke hakuosumia.

Jatkokurssiaihetta olisi miten hyödyntää foorumin tekoälyä hakutoimintona. Silloin selität millaista asiaa etsit. Sitten AI löytää tai ei löydä sopivia ehdotuksia. Rehellisesti sanottuna se on hieman epäluotettava johtuen tekniikasta millä ”tekoälyt” (aidosti niillä ei ole älyn ripettäkään) toimivat. Mutta aika ajoin se osuu kohdalleen. Minä käytän sitä aika usein koska muistan jonkun asian, jonka olen kirjoittanut, mutta en mihin olen sen kirjoittanut.

Mutta hyödynnä tageja. Ne helpottavat elämääsi.
