---
title: "Tutkimustyö"
date: 2015-11-08
categories: 
  - "site"
tags: 
  - "meta"
  - "tutkimus"
---

Aika ajoin trollityyppiset Katiskan arvostelijat lyövät pöytään mielestään kovankin valttikortin arvostellessaan Katiskan sisältöä. Artikkelit eivät voi olla luotettavia, koska Katiskassa ei tehdä tutkimustyötä. Ei tietenkään tehdä, ei Katiska ole korkeakoulujen osa tai yrityspuolen kehitysosastoa. Katiskaan kerätään muiden tekemää tutkimustyötä ja esitellään (joskus myös jatkojalostetaan) sitä. Missään ei ole koskaan edes väitetty, että Katiska liittyisi millään tavoin tutkimustyön tekemiseen. Eihän moinen olisi edes mahdollista.

<!--more-->

Katiskassa ei myöskään pääosin harrasteta pseudotutkimusta antamalla ruokien ja paskojen homehtua tarkoituksellisesti ja yrittämällä sitten siitä kehittää kotikutoisia teorioita suoliston hiivoista ja elimistön myrkyistä. Silti olen tehnyt [homeopaattisen nukahtamislääkkeen](https://www.katiska.eu/terveys/uskomushoidot/video-homeopaattinen-rauhoittava-unilaake/).

Joten jos tutkimustyön tekemättömyys on argumentti luotettavuutta kohtaan, niin räjäyttäkää kaikki lehtitoimitukset, polttakaa kirjat ja hävittäkää koulut.
