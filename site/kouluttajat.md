---
title: "Kouluttajat"
date: 2015-01-23
categories: 
  - "site"
---

Katiskan koulutusten taustalla häärivät Jakke Lehtonen ja Marika Karulinna. Kummallakin on pitkä tausta koirien parissa, ja loputon kiinnostus oppimiseen. Sen vuoksi oli luontevaa perustaa KatiskaPro – paikka, josta saa vastauksen useimpiin ruokintaan ja koiran hyvinvointiin liittyviin kysymyksiin. Sumppu on lähtöisin siitä tarpeesta, että haluamme jakaa osaamistamme, mutta samaa pyörää on turha veistää moneen kertaan. Keskitymme mielummin kehittämään koiramaailmaa, joka rullaa kyllä samoilla vanhoilla pyörillä.

<!--more-->

Katiskan kouluttajilla on yksi yhteinen tekijä: täydellinen omistuneisuus asialleen, vankka osaaminen ja horjumaton teorian osaaminen. Toki näyttää siltä, että tuossa olisi kolme ominaisuutta, mutta tosiasiassa niitä ei voida jakaa erilleen, vaan ne ovat ne kolme tukijalkaa, jotka rakentavat osaamisen koko kirjon. Osaaminen on se perusydin, josta ei Katiskassa tingitä ja jota myös kouluttajilta vaaditaan. Jokainen Katiskan kouluttaja ennen hyväksymistään toimittaa oppimateriaalia, on käynyt läpi vaativan vertaisarvioinnin. Vasta sen jälkeen hänet akkreditoidaan Katiskan koulutustiimiin.

Jokainen koulutettava ja saatu palaute muuttaa Katiskaa. Katiska on elävä organismi, joka ei tule koskaan valmiiksi. Me jaamme osaamistamme, mutta jokainen koirayksilö ja vastaan tullut pulma pistää meidät töihin – me opettelemme uusia asioita, tutkimme ja prosessoimme tiedon Katiskaan, mistä se on taas uusien oppijoiden hyödynnettävissä. Katiskan filosofia on siis oppiminen tekemällä, vuorovaikutteisesti yhdessä Sinun kanssasi.

Jokainen kouluttaja vastaa itsenäisesti oppi- ja luentomateriaalin valmistamisesta ja hän päättää oman harkintansa mukaan miten koulutuksensa toteuttaa. Sen vuoksi Katiskasta on mahdollista saada samaan ongelmaan useita, toisiaan tukevia ratkaisuja, ja tarjota enemmän, kuin tiukasti tiettyyn lajiin tai malliin sidotut tahot. Vierailevien kouluttajien on mahdollista jakaa Katiskan kautta luentomateriaalejaan, julkaista E-kirjoja tai virtuaaliluentoja. Katiska valvoo taustalla toimintaa ja koulutuksen asiallisuutta. Laatua pidetään ensisijaisena vaatimuksena, ja siksi koulutuksia tilatessa voi olla varma siitä, että saa mitä väitetään.

Kouluttajat ovat sammuttamassa tiedonjanoasi. Voit kysyä aihealueen sisällä ja koulutukseen liittyen tarpeesi mukaan ja sinulle vastataan. Voit myös tilata yksityiskurssitusta, jos jokin kokonaisuus tuntuu liian hankalalta pureksia. Muista kuitenkin, että kouluttajamme ovat tarjoamassa sinulle tietoa aikuiskoulutuksessa, joten he eivät ole rakentamassa oppimishaluasi tai valvomassa, että teet kurssityösi. Se on sinun vastuullasi.

### Haluatko mukaan?

Oletko varma, että osaat jonkun yksittäisen asian tai asiakokonaisuuden erinomaisen hyvin, ja osaat myös jakaa tietoa? [Ota yhteyttä](https://www.katiska.eu/tieto/katiskan-ohjeet/katiska-faq/yhteydenotot/ "Tiedustelut") ja kerro hieman itsestäsi ja ideastasi. Katiskan koulutustiimissä on aina tilaa osaajille! Muista kuitenkin, että kyseessä ei ole palkkatyö, vaan teet opetuksesi keikkapohjalta, ostopalveluna.

### Kouluttajien esittelyt

**Jakke Lehtonen** on Katiskan päättävä elin, joka viime kädessä vastaa koulutuksista ja sivujen toiminnasta. Jakke on tehnyt pitkän uran koirien parissa. Historian alkutaipaleella Jakke hakkasi päätään seinään PK-lajeissa, ja kun ei menestystä oikein tullut, siirryttiin greyhoundeihin. Greyt ovat kuljettaneet Jakkea ympäri maailmaa, Ruotsiin ja Irlantiin, ja oppivuosiin mahtuu satoja koiria oikkuineen ja ongelmineen.

Menestys greypuolellakaan ei ole ollut automaatio – vanhat uskomukset ovat vesittäneet valmennusta ja kisamenestystä. Vasta, kun koirien kanssa rikottiin perinteiset kaavat ja alettiin etsiä parempaa tapaa toimia, myös menestystä on alkanut syntymään. Tätä nykyä Lehtosen ja Turusen greyt ovat Suomen menestyneimpiä lähes jokaisella mittapuulla. Hyvin tehty työ ja koirien kokonaisvaltainen hoito näkyvät vihdoin tuloksissa.

Tätä nykyä Jakke on päätoiminen ravintoneuvoja ja omistajia kouluttava luennoitsija, joka live-toiminnan pääpaino on pienryhmille toteutettavissa ravintoklinikoissa, ravinto-ongelmien ratkaisuissa sekää urheilukoirien erityistarpeissa. Suuri yleisö tuntee Jaken myös koiratiedon suurimman tietopankin ja suomen suurimman koirasivuston Katiskan taustalta.

KatiskaPron toinen tukijalka on **Marika Karulinna,** Ympäristösuunnittelija (AMK), joka on laajentanut osaamistaan koirien ravitsemuksen puolelle. Marikalla on taustallaan myös maatalousalan ammattitutkinto, joten rehujen ja ravitsemuksen teoria on tuttua, vaikka eläinlaji onkin matkan varrella vaihtunut.

Marikan mielestä koirien parissa työskentelyssä parasta on muutos. Miten kodinvaihtajan ulkonäkö muuttuu, kun se pääsee tekemään työtä ja saa kunnon ruokaa. Tai se, miten arasta koirasta saa oikealla kohtelulla kuorittua salonkikelpoisen seurakoiran. Marika haluaa havaita jokaisessa koirassa muutoksen parempaan – ja lajityypillinen ruokinta ja koiran kannalta mielekkäät työtavat ovat omiaan luomaan sitä.

Marika hyödyntää koulutusmaailman työkokemustaan Sumpussa, ja pyrkii kehittämään koulutuksia oppijoille mielekkäämmiksi. Katiskan  koulutukset eivät siis perustu siihen, miten opettaminen teoriassa kuuluu mennä, vaan siihen, että oppiminen olisi oikeasti mielekästä ja vaivatonta oppijalle. Niinpä Katiskassa pyritään käyttämään eri medioita ja vaihtoehtoisia oppimistapoja kattavasti, ja Sinä pääset töihin.

Katiskan ulkopuolella Marika tekee koiramaailman valistus- ja neuvontatyötä tuottamalla Katiskaan sisältöä sekä suunnittelemalla koirien ravinto-ohjelmia ja opettamalla ihmisille mitä eräällä tavalla tuunatun ruokakupin konepellin alla piilee, mistä saadaan potkua. Hän tekee myös agilityssä koulutuksia Ja kaikki yritetään aina maustaa ripauksella huumoria.

**Lähde rohkeasti mukaamme oppimaan, tai liity Katiskan asiantuntevaan tiimiin!**

\[caption id="attachment\_1364" align="alignnone" width="250"\][![Jonkun täytyy aina kulkea edellä.](images/MItä-isommat-edellä-250x146.jpg)](https://www.katiska.eu/wp-content/uploads/2015/01/MItä-isommat-edellä.jpg) Jonkun täytyy aina kulkea edellä.\[/caption\]
