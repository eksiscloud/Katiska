---
title: "Cochrane-katsaukset"
date: 2019-03-28
categories: 
  - "muut"
tags: 
  - "termi"
  - "tutkimus"
---

Cochrane on kansainvälinen verkosto, joka tuottaa laadukkaita tieteellisiä katsauksia. Cochranen julkaisut liittyvät terveydenhuollossa käytettävän ennaltaehkäisyn, hoidon tai kuntoutuksen vaikuttavuuteen ja diagnostisten testien tarkkuuteen.

Katsauksissa käytetään luotettavia tiedon kokoamisen ja yhdistelyn menetelmiä.

Hoitosuositusten ja menetelmien arviointiraporttien laatijat käyttävät yleisesti Cochrane-katsauksia lähdeaineistona, Suomessa mm. Käypä hoito -suosituksissa ja Terveysportin tietokannoissa. Cochrane-katsauksia on myös julkaistu väitöskirjan osatöinä.

Cochrane-yhteistyössä toimii yli 22 000 ihmistä eri puolilla maailmaa.
