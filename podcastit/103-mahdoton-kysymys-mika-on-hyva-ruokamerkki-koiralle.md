---
title: "103: Mahdoton kysymys: mikä on hyvä ruokamerkki koiralle (podcast)"
date: 2019-02-02
categories: 
  - "podcastit"
tags: 
  - "blogit"
  - "kaffepaussi"
  - "kuivamuona"
  - "laatu"
  - "liha"
  - "podcast"
---

Yleisin ns. turha ketju naamassa on kysymys mikä on hyvää ruokaa. Aivan sama onko se kuivamuonaa tai lihaa, mutta useimmiten kysymys on nimenomaan pyynnöstä saada suosituksia hyvästä kuivamuonasta. Vastauksia kertyy, mutta ne ovat hyödyttömiä ellei halua gallupia ostetuista merkeistä.

<!--more-->

Jokainen koira on yksilö ja sillä on yksillölliset vaatimukset ruualle. Yksi ei voi syödä kanaa, toista närästää ja kolmannella on ylilihavuutta. Muiden kokemukset ja ostot eivät auta. Eivät edes silloin kun päällisin puolin hoidetaan samaa ongelmaa. Vaikka [närästystä](https://www.katiska.eu/katiska/kaffepaussin-aika/83-syysnarastys/). Syyt ovat liian erilaisia ja olisikin aivan mahtavaa, jos [puhelinajoissakin](https://www.katiska.eu/koira/puhelinneuvonta/) närästys saataisiin hoidettua samalla patenttiruokinnalla.

Ketju kannattaakin aloittaa esittelemällä syy haluun vaihtaa ruokintaa. Oli syy sitten hinta, saatavuus tai terveysongelmat, niin silloin vastaukset voivat hieman hyödyllisempiä kuin mitä käyttää 50/50-ruokinnassa tai sairauden X hoitoon puhumattakaan omasta suosikistani: kertokaa mikä on hyvä (keskihintainen) kuivamuona.

Podcastissä kerrotaan monisanaisemmin miksi tuohon ei voida vastata.

Ohimennen käsitellään myös laatuvaihteluja ja raaka-aineita, sekä täysin toissijaista murheenkryyniä säilönnässä: synteettiset vastaan luonnolliset antioksidantit. Ihmiset pelkäävät [BHA/BHT](https://www.katiska.eu/ruokinta/yleista/bhabht/):tä ja aivan turhaan, koska kuivamuonaa ilman niitä ei ole olemassa aivan riippumatta mitä valmistaja keksii väittää säillönnästä. Hän kun ei säilö kuin kuivaamalla.

Ei ole yllätys, että ihmiset suhtautuvat hyvinkin tunteenomaisesti koiransa ruokintaan ja silloin unohtuu faktat ja objektiivisuus. Se selittää miksi ruokintaketjuissa tulee mitä ihmeellisempiä purkauksia. Jos haluat tutustua hieman syvemmin aitoihin syihin mitkä vaikuttavat siihen miten omistaja koiraansa ruokkii ja miksi hän valitsee määrätyn ruuan, niin tutustu ilmaiseen luentoon [Ruokinnan idea](https://www.katiska.eu/kurssit/ruokinnan-idea/).
