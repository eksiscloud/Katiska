---
title: "151: Koiran 1,1-ruokinta (podcast)"
date: 2022-11-25
categories: 
  - "podcastit"
tags: 
  - "kaffepaussi"
  - "podcast"
  - "ruokintakerrat"
---

Ihmiset ruokkivat usein koiraansa kahdesti päivässä. Aika harva kuitenkin pysähtyy miettimään miksi koiran kippo pitäisi täyttää kaksi kertaa. Koiran syömiskertoja vain ajatellaan oman nälän kautta, ja silloinkin hieman pielessä olevalla mielikuvalla. Aika harva kun syö kunnollista ja isoa aamiasta. Koiralle paras tapa on syödä kerran päivässä, ja silti voi antaa myös aamupalan.

<!--more-->

Koiran ruokkimiselle kahdesti päivässä ei ole minkäänlaista ravitsemuksellista tai terveellistä perustetta. Kaksi ruokintakertaa ei perustu tieteeseen, ei tarpeisiin, ei lääketieteeseen. Kyseessä on vain tapa, joka syntyi lähes itsestään ja kumpusi omistajien tunteenomaisesta reaktiosta koiran kerjäämiseen.

Siinä vaiheessa kun kuivamuonien energiasisältöä karsittiin (koska amerikkalaiset koiranomistajat olivat lihavia) ja myös koska kuivamuonien sulavuus romahti valmistusaineiden vegaaniutuessa (amerikkalaisten vahvasti ohjaamien maailmanmarkkinahintojen noustessa), niin täysrehuiksi kutsuttuja oli lähes pakko antaa kahdesti päivässä. Muutoin painon ylläpitämiseksi vaadittu ruokamäärä olisi ylittänyt koiran ruuansulatusjärjestelmän kyvyt.

Ja samalla törmättiin aiheeseen [koirien elintasosairaudet](https://www.katiska.eu/tieto/podcastit-vlog/150-sairastuttaako-elintaso-koirat-podcast/).

Mutta ei yhdysvaltalaisten kyvyttömyys syödä joutumatta sairaalloisen ylilihavuuden kynsiin tai kuivamuonien laatuongelmia saa pitää perusteluna syöttää koiria kuten ihminen syö tai kuvittelee syövänsä. Ihmisen nälkä on ihmisen nälkä, ja koira on koira. Kaksi eri asiaa. Jos ette usko, niin jutelkaa labradorinnoutajapiirien kanssa.

En selitä asioita aivan noin podcastissä, mutta en myöskään varsinaisesti välttele aiheen ylläolevaa sävyä. Sen sijaan yritän saada teitä ymmärtämään eläinlajieroja hevosten kautta. Ei niitäkään ruokita siten kuin omistaja luulee itse syövänsä - siis ruokintakertojen kautta ajateltuna. Miksi koira olisi eri asia?

Ohimennen esitän mitä 1,1-ruokinta tarkoittaa. Se on konsepti, joka on ideana vähintään yhtä vanha kuin koirien ruokinta itsessään, eli luokkaa 20 000 - 50 000 vuotta. Terminä olen käyttänyt sitä lähes yhtä kauan kuin [50/50-ruokintaa](https://www.katiska.eu/tieto/ruoka/koiran-50-50-ruokinta-faq/). Kyse ei ole sen mullistavammasta ajatuksesta kuin että

- koiralle annetaan pieni aamupala
- koiralle annetaan ehkä vähintään yhtä pieni välipala
- koiran varsinainen ruoka annetaan yhtenä ateriana

1,1-ruokinnan yhtä etua en maininnut podcastissä: kakkapusseja kuluu vähemmän, koska koira lökaa ulostaa vähemmän, ainakin kerroissa, koska ruokintakerojen määrät vähenevät.
