---
title: "158: Koiran ruoka-aineallergian ja eliminaation huuhaa"
date: 2025-03-09
categories: 
  - "podcastit"
tags: 
  - "allergia"
  - "eliminaatio"
  - "kaffepaussi"
  - "podcast"
---

Väite on, että koirien ruoka-aineallergiat lisääntyvät. Se ei pidä paikkaansa. Eläinlääkärien allergiadiagnoosit lisääntyvät, ja se on aivan eri asia. Mutta allergia on houkutteleva sairaus kliinikolle, koska sitä ei voi hoitaa, mutta sitä voi tutkia. Ja tutkimus tuo laskutusta. <!--more-->

Ainoa aito tutkimus, joka voidaan oletetulle ruoka-aineallergikolle tehdä, on eliminaatio. Selvitetään ruuan kanssa mihin koira reagoi. Kuulostaa hienolta, ja jopa helpoltakin, mutta se ei ole. Eläinlääkärien tapa ei ole eliminaatiota, vaan se on ruokakokeiluja. Nekin ovat kaksi eri asiaa.

Onneksi eliminaation saa tehtyä nopeasti. Suurimmalla osalla koirista selviää viikossa, että niillä ei ole ruoka-aineallergiaa, ja panostus voitaisiin laittaa aivan muiden asioiden selvittämiseen. Mutta taas kerran — tuo ei onnistu tavalla, jota eläinlääkärit käyttävät. Siinä useimmiten hukataan vähintään neljä kuukautta, ja koko ajan koira on sairas.

Kertaan podcastissä mistä allergioista oikeasti on kyse. Samaten muistutan perusteista miksi koirien anallergenic-ruuat ja hypot eivät ole hyödyllisiä ja vielä vähemmän sitä mitä eläinlääkärit väittävät niiden olevan.

Klikinsäästäjä: ne ovat erikoisen huonoista raaka-aineista tehtyjä huonolaatuisia koiranruokia. Mitään allergiaetuja niissä ei ole.
