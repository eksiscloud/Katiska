---
title: "118: Perusta aina ennen nippeliä (podcast)"
date: 2019-04-28
categories: 
  - "podcastit"
tags: 
  - "blogit"
  - "kaffepaussi"
  - "podcast"
  - "ruokinta-perusteet"
  - "vastuu"
---

Nippeliin takertuminen, oli kyse sitten koiran perusruokinnasta tai erikoistarpeiden säätämisestä, on aina houkuttelevampi vaihtoehto kuin perustan miettiminen ja rakentaminen. Vaikka podcastissä en varsinaista syytä tuolle keksinytkään, niin se johtuu siitä, että nippeli on tarkkarajainen ja helppo. Perustaa miettiessä täytyy osata kaikesta jotain ja miettiä syntyjä syviä.

<!--more-->

Tein liikkuvien koirien puitteissa pienryhmäkoulutuksen ja vakiokysymykset tulivat taas vastaan:

- paljonko annetaan [kaliumia](https://www.katiska.eu/tieto/koira-tarve-mineraali/kalium/), kun koiralla on [ylirasitusoireita](https://www.katiska.eu/tieto/loukkaantumiset-ja-vammat/ylirasitus/)
- mitä [magnesiumia](https://www.katiska.eu/tieto/koira-tarve-mineraali/magnesium/) annetaan, kun koira menee koko ajan jumiin
- miten koira [nesteytetään](https://www.katiska.eu/tieto/lihaksisto-ja-luusto/liikkuvan-koiran-nesteyttaminen/) työtä varten, kun se tuppaa olemaan einen kuiva.

Kysymykset olivat aitoja, mutta haluttu ratkaisumalli oli väärä. Ylirasitusta ei estetä kaliumilla, vaan oikealla työn ja levon suhteella. Magnesium ei auta jumeihin, vaan työn muuttaminen sellaiseksi, että koira ei mene jumiin. Koiraa ei nesteytetä työtä varten, vaan ruokinta muutetaan sellaiseksi, että koira ei kuivu.

Noissa kaikissa oli yhteisenä tekijänä se, että takerruttiin selvään ja tarkkarajaiseen nippelisäätöön ja ohitettiin aito ongelma: työn ja perusruokinnan virheet.

Inhimillistä, koska molemmissa pitäisi myöntää, että on tehty väärin. Nippelin käyttö taasen on houkuttelevaa, koska sillä saa osoitettua olevansa parempi, koska haluaa oppia teknistä detaljia. Silti perusta on oltava kunnossa ennenkuin nippeli auttaa mihinkään.

Vastuun ulkoistaminen on muutoinkin huolestuttava suuntaus - ei, halua oppia ei ole vastuun ulkoistamista, vaan päinvastoin vastuun ottamista. Se sijaan säännönmukainen lihashuolto taasen on ulkoistusta, joka pitäisi tehdä itse aivan samoin kuin itse ruokkii koiransa. Lihashuoltoa käytetään vasta vakavimmissa ongelmissa.

Tällä ohjelmalla pääsee pitkälle, ja loppusäätö tapahtuu mallioppimisella katsomalla tarkkaan mitä se ammatilainen koiralle tekee: [Liikkuvan koiran rutiinitarkastus](https://www.katiska.eu/terveys/rasitus-terveys/koiran-lihaksiston-rutiinitarkastus/)

Toki fyssat/hierojat/naksauttajat tekevät mielellään niskan/sään alueen hoitoja tai ylimenoalueen avaamisia. Ne ovat helppoja ja onnistuminen taattua. Vakavammat ongelmat on työllistävämpiä eikä koiraa saada välttämättä heti kuntoon. Silti lihashuollon ammattilaisten pitäisi vähintään opettaa asiakkailleen miten yleisimmät ongelmat saadaan estettyä.

Mutta tässäkin tulee osaamisraja vastaan ja siksi suositellaan magnesiumia jumeihin ja elektrolyyttejä kuivumiseen. Ja pieleen mennään.

Jos käsittelet muiden koiria rahasta, niin oman oppimisen, ja tyytyväisempien asiakkaiden takia, suosittelen harkitsemaan tätä:

[![](images/koiran-ravintonneuvoja.png)](https://store.katiska.info/tuote/ravintokouluttaja/)
