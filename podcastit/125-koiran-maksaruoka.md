---
title: "125: Koiran maksaruoka (podcast)"
date: 2019-06-28
categories: 
  - "podcastit"
tags: 
  - "blogit"
  - "erikoisruuat"
  - "kaffepaussi"
  - "maksaelin"
  - "maksasairaudet"
  - "sairaudet"
---

Koirien sisäelinsairaudet ovat aina hankalia sairauksia hoidon suhteen. Niissä ei oikein ole mitään mitä voisi hoitaa. Eläinlääkärien työkalut ovat huomattavan vähissä. Omistajat lähtevät silloin etsimään tukihoitoja, joita niitäkään ei yleensä löydy. Yleisin kysytty asia on miten ruualla voisi helpottaa, mikä olisi koiralle tervehtymistä auttava maksaruokinta. Vastaus on säännönmukaisesti, että itse sairauteen ei mitenkään, mutta oireisiin voidaan ehkä tuoda helpostusta. Maksasairaudet eivät ole poikkeus tästä, paitsi että usein ei voida niitä oireitakaan helpottaa.

<!--more-->

Maksa on tärkein sisäelin. Se tekee aivan kaikean mitä koiran elimistön aineenvaihdunta vain pystyy keksimään. Ja vielä hieman edemmän. Elimistössä on kolme, jotka tekevät keskeytymätöntä kolmivuorotyötä: aivot, sydän ja maksa. Ne eivät lepaa koskaan, eikä niitä voida lepuuttaa.

Kun koiralla lähtee maksa-arvot nousuun ja etsitään jotain maksan tervehtymistä tulevaa ruokaa, ja vielä mielellään sellaista, joka antaisi maksalle aikaa toipua. niin vastaus on masentava. Sellaista ei ole. On mahdollista tehdä ruoka, joka hieman aika ajoin saattaa helpottaa maksan urakkaa, mutta aidosti kyse on enemmän teoriasta kuin käytännöstä.

Jos haluaa tehdä maksayställistä ruokaa koiralleen, niin on muutama pääsääntö:

- liioittelu on pahasta
- yliannostus on pahasta
- puutteet ovat pahasta

Kun nuo pitää mielessä, niin ruuassa pitäisi olla juuri sille koiralle mahdollisimman oikeat määrät

- [proteiinia](https://www.katiska.eu/tieto/proteiinit/proteiini-ruokinnassa/), ja nimenomaan [lihasta](https://www.katiska.eu/tieto/kurssit/koiralle-lihaa-vatsan-taydelta/)
- [rasvaa](https://www.katiska.eu/tieto/rasvat/rasva-ruokinnassa/), myös kalaöjyä ja hieman kasvirasvaa
- yksinkertaisia [hiilihydraatteja](https://www.katiska.eu/tieto/hiilihydraatit/hiilihydraatit/), ei viljaa
- sisäelimiä, ainakin [maksaa](https://www.katiska.eu/tieto/koira-raakaruokinta-raaka-aineet/maksa/)
- kaikki [vitamiinit](https://www.katiska.eu/tieto/koira-tarve-vitamiini/vitamiinit/), myös [C-vitamiini](https://www.katiska.eu/tieto/c-vitamiini/c-vitamiini/) ja [foolihappo](https://www.katiska.eu/tieto/b-vitamiinit/foolihappo/)
- kaikki [mineraalit](https://www.katiska.eu/tieto/koira-tarve-mineraali/kivennaisaineet/)

Tuon tekeminen on vaikeaa. Ja työlästä. SIlti ollaan lähempänä plaseboa kuin aidosti hyödyllistä ruokaa.

Jos maksa-arvot ovat nousseet lääkityksen takia, niin arvot palautuvat (yleensä) normaaliksi, kun lääkitys loppuu. Jos maksa-arvot nousevat akuutin sairauden vuoksi, niin arvot palautuvat (yleensä) normaaliksi, kun sairaus on selätetty. Jos maksa-arvot nousevat kroonisen sairauden takia, niin sitten vain odotellaan. Yksinkertaistetusti tuossa olivat vaihtoehdot.

Jos sinulla on maksasairas koira, ja haluat sille täsmäruuan, niin [varaa ensin puhelinaika](https://store.katiska.info/tuote/puhelinneuvonta/) Katiskasta. Ihan siksi, että saisit selvyyden mitä voidaan ja varsinkin mitä ei voida tehdä.
