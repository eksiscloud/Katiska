---
title: "72: Varmojen päivien äitiys (podcast)"
date: 2018-01-16
categories: 
  - "podcastit"
tags: 
  - "blogit"
  - "kaffepaussi"
  - "kiima"
  - "podcast"
---

Sukupuolissa on eronsa. Nartuilla [kiimakierto](https://www.katiska.eu/tieto/koira-terveys-narttu/valeraskaus/) ja riski pentuihin tuo oman lisämausteensa, varsinkin tuoreemmilla omistajilla.

<!--more-->

![](images/20150329-untitled-003-2-1024x685.jpg)

 

Säännönmukainen kysymys kiimojen suhteen on, että koska uskaltaa lähteä kiimaisen nartun kanssa vaikka koirapuistoilemaan.

Oikea vastaus on, että mieluummin myöhään kuin liian aikaisin, eli jos et ole varma, niin älä luota vuodon loppumiseen, vaan odota vaikka ainakin neljä vuodotonta viikkoa. Muutoin on riski siihen, että kiima muuttaa nimensä juoksuajaksi, kun narttu pinkoo metsän siimekseen naapurin karhukoirauroksen kanssa.

Podcastissä muistutetaan myös terminologiasta, eli kiima ei ole kuukautiset eikä narttu tule raskaaksi, vaan kantavaksi tai tiineeksi. Ja aivan viimeiseksi muistutetaan [kohtutulehdusriskistä](https://www.katiska.eu/terveys/terveys-yleinen/kohtutulehdus/).
