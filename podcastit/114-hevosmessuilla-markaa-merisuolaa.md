---
title: "114: Hevosmessuilla märkää merisuolaa (podcast)"
date: 2019-04-07
categories: 
  - "podcastit"
tags: 
  - "blogit"
  - "huuhaa"
  - "kaffepaussi"
  - "messut"
  - "podcast"
---

Kävimme Tampereella hevosmessuilla. Pääsin toteuttamaan itseäni, eli juttelemaan myyjien kanssa. Varsinkin lisäravinnemyyjät olivat hauskoja, mutta sain oman hupini myös Kraftin hevosrehuista. Ne ovat ainoa tapa pitää varsan kasvu oikeana, vaikkakin ympäri maailmaa hevoset kasvaa eritavalla ulkoisista syistä johtuen. On heppa ihmeellinen eläin, mutta onhan näitä kasvun säätelijöitä koirapuolellakin.

<!--more-->

Podcastissä päivitellään myyjien sukupuolisidonnaista asennetta, käsityöläisten myyntitaitoja, nuorempien tyttöjen/nuorten naisten/äitien oloa ja eloa messympäristössä ja tärkeimpänä kaksi esimerkkiä siitä mitä tapahtuu, kun

1. Myyjä ei tunne tuotettaan
2. Myyjä selittää kuvitelmia

Opettajat - voisiko kemian alkeet vaikka hakata oppilaiden päähän, niin säästyttäisiin hölmöiltä aikuisilta.

Eikä tuoda koiriakaan messuille, jookosta?

Mutta podcastissä kerrataan em. asioiden lisäksi mm. paljonko on paljon ravintolisissä, kun koiran ravitsemusta halutaan täydentää, ei täyttää ainoana lähteenä. Lisäksi mainitaan kreationistit sekä af Grahn.

Grande finale löytyykin sitten Hankkijan myyjältä, joka esitteli minulle Himalajan orgaanista elektrolyyttiä...
