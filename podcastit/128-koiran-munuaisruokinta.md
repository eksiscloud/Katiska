---
title: "128: Koiran munuaisruokinta (podcast)"
date: 2019-08-17
categories: 
  - "podcastit"
tags: 
  - "blogit"
  - "erikoisruuat"
  - "kaffepaussi"
  - "munuaisetelin"
  - "podcast"
  - "sairaudet"
---

Koiran munuaisten vajaatoiminta on aina ja poikkeuksetta huolestuttava asia. Se on parantumaton ja etenevä sairaus, johon ei ole hoitoa eikä lääkitystä. Ainoa mikä voidaan tehdä, on munuaisten vähentynyttä toimintaa helpottava ruokinta. Eläinlääkintämarkkinoilla se tarkoittaa vain ja ainoastaan eläinlääkärien myymiä ruokia.

<!--more-->

Niissä on valitettavasti enemmän haittoja kuin hyötyä. Munuaisten toimintaa tukevaa ruokintaa on täysin mahdotonta rakentaa kenenkään, koska ei ole mitään mitä tukea. Sen sijaan haittoja ehkä minimoiva ruokinta on mahdollista koostaa, mutta se on tehtävä yksilöllisesti sairaalle koiralle - kuivamuonat eivät ole koskaan vaihtoehto.

Munuaisruokinta, joka on lyhenne munuaisten vajaatoiminnassa käytetystä ruokinnasta, on aina rakennettava täyttämään mahdollisuuksien mukaan koiran aito tarve. Ei liioitella saanneissa, eikä aiheuteta puutoksia. Silti kyse on vain arvauksesta, koska meillä ei ole mitään mittaria selvittää mikä on se aito tarve. Silti yritetään päästä lähelle.

Munuaisten vajatoimintaan, munuaistulehduksiin ja ylipäätään kaikkiin munuaissairauksiin myytävät ruuat tunnistaa renal-tunnisteesta. Niitä väitetään funtionaalisiksi, jopa lääkinnällisiksi ruuiksi, mutta ne eivät ole kumpaakaan. Moiset väitteet ovat mahdollisia vain ja ainoastaan siksi, että rehuissa mikään ei ole kiellettyä merkityksellä, että Ruokavirasto edellyttäisi terveysväitteisiin liittyvien sääntöjen, määräysten ja lakien noudattamista. Kuulostaako masentavalta, että kroonisesti ja vakavasti sairaan koiran omistajalle myydään katteettomia lupauksia siksi, että parannusta ei ole?

Renal-ruuat perustuvat mataliin ravintoainepitoisuuksiin, jonka takia ne ovat rimaa hipoen tai sen alittaen täysravintoja. Silti niitä markkinoidaan täysrehuina ja taas kysellään, että miksi sinkkisulfaatin myyntiin reagoidaan rajusti, mutta näihin ei. Ongelma on siinä, että alennetut pitoisuudet eivät auta. Perusajatus on, että kun munuaisten tärkein tehtävä on suodattaa tarvittavat ravintoaineet ja palauttaa ne takaisin kiertoon, ja munuaisten vajaatoiminta rikkoo tämän, niin ajetaan koira puutokseen, jolloin elimistö itse pyrkii omassa säätelyssään olemaan hukkaamatta.

Tuo tarkoittaa sitä, että aidosti ei kyetä tekemään munuaisruokintaa, josta olisi aito apu. Valitan huonoista uutisista. Renal-ruuat tuovat lisäksi yhden ongelman lisää: ne ovat samanlaisia kaikille syöjille, mutta syöjien sairaudet ovat erilaisia.

Kun koiralla on munuaisten vajaatoiminta, niin on syytä ymmärtää, että ruokinnan muuttaminen on ajan pelaamista. Yritetään hidastaa vääjäämätöntä. On täysin koirasta kiinni kuinka hitaasti tai nopeasti sairaus etenee, eikä sitäkään tiedetä etukäteen. Mutta ruokinnalla siihen ei voida vaikuttaa. Ruokinnalla yritetään vaikuttaa vajaatoiminnan haittoihin, etteivät ne veisi heti hautaan.

Podcastissä käsittelen koiran munuaisruokintojen ja moisen toteutuksen vaikeuden lisäksi myös omituisia paranemisia munuaisten vajaatoiminnasta.

**Jos tarvitset apua munuaissairaan koiran yksilöllisen ruokinnan rakentamiseen**, niin [buukkaa puhelinaika](https://store.katiska.info/tuote/puhelinneuvonta/).
