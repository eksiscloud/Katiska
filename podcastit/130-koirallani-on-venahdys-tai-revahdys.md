---
title: "130: Koiralla on venähdys tai revähdys (podcast)"
date: 2019-08-29
categories: 
  - "podcastit"
tags: 
  - "blogit"
  - "kaffepaussi"
  - "lihaksisto"
  - "loukkaantuminen"
  - "podcast"
  - "revahdys"
---

Lihasvamma on asia, joka saa omistajat varpailleen ja huolestuneeksi. Ymmärrettävää, sillä lihasvamma on silminnähden kipeä. Venähdykset ja revähdykset ovat yleisiä, mutta ihmiset eivät oikein tiedä miten niitä pitäisi hoitaa.

<!--more-->

Hoito on kohtuullisen helppoa, koska oikeastaan mitään ei voi tehdä. Enemmänkin kysymysmerkki on toipumisajasta, koska koira on taas kunnossa. Valitettavasti siihen ei ole mitään selvää aikataulua, mutta yleensä puhutaan aikavälistä 2 - 8 viikkoa.

Muutama tärkeä asia on muistettava, kun huomaa koiran ontuvan:

- selvitetään mikä on rikki, eli mistä sattuu
- yritetään selvittää kuinka pahasti on rikki; yleensä lihasvammat tuntuvat vakavammilta kuin ovat
- annetaan kylmää

Eläinlääkärille lähdetään ehdottomasti silloin, kun epäilee murtumaa. Muutoin voi jäädäkin ihmettelemään

Lihasvammojen toipumisissa täytyy erottaa kaksi asiaa:

1. koiran toipuminen kotikoiraksi
2. koiran toipuminen harrastuskoiraksi

Niissä voi käyttää muistisääntöjä:

- ei näkyvää lihasvammaa, koira toipuu muutamassa viikossa harrastuskoiraksi
- puolet lihaksesta selvästi poikki, koiralla on 50 % mahdollisuus toipua harrastuskoiraksi parissa kuukaudessa
- koko lihas poikki, koirasta ei tule koskaan enää harrastuskoiraa

Jokaisessa tilanteessa koira toipuu muutamassa päivässä kotikoiraksi ilman sen suurempi ongelmia. Kotikoira tarkoittaa laiskaa sohvakoiraa, jota ei rajusti enää rasiteta.

Tärkein muistettava asia kaikissa tapaturmissa:

> Opitaan ja ymmärretään olisiko jotain voinut tehdä toisin. Jos loukkaantuminen olisi ollut estettävissä, niin asioita muutetaan. Jos kyse oli van pahuksen huonosta tuurista, niin asia hyväksytään.
