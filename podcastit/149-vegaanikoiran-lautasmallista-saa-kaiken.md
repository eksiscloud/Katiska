---
title: "149: Vegaanikoiran lautasmallista saa kaiken"
date: 2022-01-22
categories: 
  - "podcastit"
tags: 
  - "kaffepaussi"
  - "podcast"
  - "vegaani"
---

Koiramaailmassa on kaksi asiaa, jotka saavat minut automaattisesti hermostumaan: vegaaninen koiran ruokavalio, mukaanlukien kasvisruoka ja koirat, sekä väite, että ruuasta saa kaiken. Niin kävi tässäkin Katiskan Kaffepaussin aika -podcastissä.

<!--more-->

Lyhyesti.

Edes ihminen sekasyöjänä ei saa riittävästi kaikkea kuin täydellisellä sekasyöjän lautasmallilla. Vielä vaikeampaa se on koiralla ja sen rajoittuneemmalla ruokavaliolla.

”Ruuasta saa kaiken” ajattelu pohjaa aina kahteen vaappuvaan tukijalkaan. Ei tiedetä ylipäätään mitään ravitsemuksesta on toinen niistä. Toinen on kuvitelma, että luonnossa, jossa eläin saa kuolla jatkettuaan sukuaan ja päästyään keski-ikäiseksi, susien elämä olisi jotenkin hohdokasta ja terveellistä.

Lihansyöjän siirtäminen ensin sekasyöjäksi ja siitä vegaaniksi on itsekeskeisyyttä pahimmillaan. Ihmisillä on taipumus ajatella koiria (ja monia muitakin) hieman jälkeenjääneksi ihmisiksi ja tuota sitten toteutetaan laajalla skaalalla. Koska ihminen tätä, niin sitten myös koira. Voidaan huoletta sanoa, että koiran siirtäminen kasvisruokavaliolle tai vegaaniksi on inhimillistämistä termin pahimmassa ja surkeimmassa muodossaan.

Oma itsekkyys on niin vahva, että sillä voidaan pyyhkiä suuren mitättömyyteen eläinlajien evoluutio ja sopeutuminen yhdellä toteamuksella. Hitot faktoista, kunhan itse uskoo tarpeesi lujaa.

Kyse on kuitenkin hyvin yksinkertaisesta asiasta. Kun luovutaan lajityypillisestä ravinnosta, niin eläin sairastuu ja lopulta kuolee. Jokainen kuolee ajallaan, mutta onko prosessia todellakin pakko yrittää nopeuttaa?

Tyypillisin sekaravinto, joka on huomattavan lähellä kasvisruokaa, on halvat kuivamuonat. Jokainen tietää kuinka hyvin se ratkaisu on onnistunut. Miksi kuvitellaan, että kun omistaja, joka ei tiedä ruokien ravintosisältöä ja koiransa tarpeita, onnistuisi yhtään sen paremmin tehdessään itse koiransa ruuat?

Podcastiä sävyttää vahvasti oma antipatia aihetta kohtaan. Se näkyy myös kielenkäytössä. Pyytäisin anteeksi, jos katuisin moista — mutta en kadu. Voisi silti olla korrektimpikin, mutta se ei vaan ole tässä mahdollista — ainakaan minulle.
