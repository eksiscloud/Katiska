---
title: "94: Koiran ruoka-aineallergian kuivamuonapaketti (podcast)"
date: 2018-05-22
categories: 
  - "podcastit"
tags: 
  - "allergia"
  - "elainlaakarit"
  - "eliminaatio"
  - "kaffepaussi"
  - "kuivamuona"
  - "kutina"
  - "laatu"
  - "suolisto"
---

Omistajat ja eläinlääkärit diagnosoivat kilpaa koirien [allergioita](https://www.katiska.eu/tieto/koiran-allergia-hiiva-iho/koiran-allergia-pahkinankuoressa/) ja useimmiten molemmat aivan yhtä vahvoin perustein: puhtaasti arvaamalla sen mukaan mitä milloinkin kuivamuonan valmistusaineiksi väitetään. Useimmiten kyse ei vaan ole allergiasta, vaan [kuivamuonien ongelmista](https://www.katiska.eu/tieto/koiran-allergia-hiiva-iho/kuivamuonaperusteita-allergioissa/) tai yliherkkyydestä.

<!--more-->

Virhediagnoosit johtavat virhehoitoihin, mutta tuo ei onneksi ole idean tasolla suurikaan ongelma, kunhan kuviteltua maissiallergiaa ei aleta hoitamaan tonnin hintaisella siedätyshoidolla. [Eliminaatio](https://store.katiska.info/tuote/eliminaatio/) on ainoa tapa selvittää koiran ruoka-aineallergiat, mutta se saattaa olla vaikea toteuttaa onnistuneesti käytännössä. Tämä johtuu siitä, että kuivamuonista ei saada eri tekijöitä erikseen, vaan ne ovat useiden eri valmistus- ja lisäaineiden tiukka paketti. Useimmitten varsinaista eliminaatiota ei edes tarvita, koska tarve onkin rakentaa koiralle sopiva ruokapaketti.

Kuivamuonien ongelmat ovat esimerkiksi

- raaka-aineiden laadussa
- raaka-aineen nimi ei kerro millaista on käytetty (herne ei olekaan hernettä, vaan ruokateollisuuden puristusjätettä jne.)
- merkkien tapa tehdä ruokia sekä alihankkijoiden laatu vaihtelevat

Kun koiralla on ongelmia, niin kannattaa käyttää ongelmien korjaamiseen alan osaajia. Putkimiehet korjaavat putkia, sähkömiehet sähköä ja Katiskan [puhelinpalvelun](https://store.katiska.info/tuote/puhelinneuvonta/) kautta korjataan koiria.
