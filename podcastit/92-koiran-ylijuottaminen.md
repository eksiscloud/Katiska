---
title: "92: Koiran (yli)juottaminen (podcast)"
date: 2018-05-14
categories: 
  - "podcastit"
tags: 
  - "blogit"
  - "juominen"
  - "kaffepaussi"
  - "nestetasapaino"
  - "podcast"
---

Varsinkin liikkuvien koirien omistajien joukossa nousee usein yksi kysymys yli muiden: miten koiran saa juomaan enemmän. Oikea vastaus ei ole lisätä tonnikalaa tai kissan ruokaa juomaveteen, vaan korjata se asia, joka on rikki. Useimmiten korjattavaa ei edes ole ja halu koiran juottamiseen kumpuaa luulosta sen hyödyllisyydestä.

<!--more-->

Tavallinen koira tavallisella ruualla ei tarvitse lisäjuottamista. Asia muuttuu [virtsatiekivien](https://www.katiska.eu/tuote/koirien-virtsatiekivet/) kohdalla tai pahassa ripulissa, mutta silloin työkalut ovat aivan toiset kuin tonnikalan valutusneste juomakipossa. Vielä vahvemmin sama pätee urheilevissa koirissa, olivat ne sitten agi-koiria tai rataa ympärijuoksevia vinttejä. Niiden kohdalla tulee huolehtia [elektrolyyteistä, palautumisesta ja ylirasituksen välttämisestä](https://www.katiska.eu/tieto/palauttaminen/urheileva-koira-ja-palauttaminen/).

Jos koet, että sinulla on ongelma koiran juomisen kanssa, niin älä tuhlaa rahaa rehydratisointijuomiin tai edes tonnikalan kantamiseen hartiat kipeinä kaupasta kotiin. [Ota yhteyttä](https://store.katiska.info/tuote/puhelinneuvonta/), niin korjataan se mikä on oikeasti syytä korjata.
