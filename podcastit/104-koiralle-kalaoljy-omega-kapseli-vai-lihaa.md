---
title: "104: Koiralle kalaöljy, omega-kapseli vai lihaa (podcast)"
date: 2019-02-04
categories: 
  - "podcastit"
tags: 
  - "blogit"
  - "kaffepaussi"
  - "kalaoljy"
  - "kasvioljy"
  - "liha"
  - "omega-3"
  - "omega-6"
  - "podcast"
  - "rasva"
  - "rasvahapot"
---

Omistajat murehtivat öljylisien tarjonnan runsauden puutteen keskellä sitä mille myyjälle rahansa antaisivat. Huoli koiran terveydestä on suuri, joka sinällään on vain hyvä asia. Se kertoo välittämisestä. Se, että kannattaisiko panostaa tarmoaan (ja rahojaan) johonkin muuhun, taasen riippuu koirasta ja mitä itseasiassa aidosti yritetään säätää.

<!--more-->

Rasva on terveellistä ja koira tarvitsee rasvaa. Se, että koulut tarjoavat lapsille rasvatonta maitoa koskee jossain määrin ylilihavuusepidemiaa, mutta aidosti kyse on EU:n tuesta. Kun Pohjoismaita alikehittyneemmät muut EU-maat tarvitsevat bruttokansantuotteesta huolimatta yhteisön tukea, että lapsille saataisiin koulupäivän aikana maitoa - ja tuki maksetaan vain rasvattomalle maidolle. Saman ylilihavuuspelon takia lapsille syötetään mieluummin epäekologista [kookosöljyä](https://www.katiska.eu/tieto/rasvat/kookosoljy/) sisältävää levitettä. Mutta tuo koskee ihmisiä, ei koiria.

Rasva- ja öljylisät ovat käytössä kahdesta eri syystä:

- epämääräinen terveyshyöty
- iho- ja turkkioireet

## TL;DR

\[pullquote\]TL;DR = too long, didn’t read; liian pitkä, en jaksanut lukea\[/pullquote\] Käytä kapseleita, jos haluat omega-3:sia eikä koirallasi ole närästystä. Jos se on laiha tai sillä on huono turkki, niin anna enemmän ruokaa tai hanki rasvaisempaa ruokaa.

## Ja eteenpäin

Terveyshyötyjä omega-3 rasvahapoista EPA ja DHA varmasti tarjoavat. Tosin niiden hyötyjä on alettu hieman karsimaan siitä mitä alkuvaiheessa tutkimusten mukaan uskottiin. Tiede kehittyy ja nyt kun aikaa on kulunut riittävästi, niin omega-3:set eivät ole täysin täyttäneet niitä odotuksia, joita niihin harteilla ladottiin - varsinkin terveystuotemarkkinoiden puolelta. Ja missään nimessä ne eivät vähennä kehon omaa arakidonihapon tuotantoa rasvahappojen muuntumisen takia, kuten aika monessa jopa tieteellisessä lähteessä on melkoisen kritiikittömästi väitetty. EPA ja DHA eivät koskaan ole prosessissa mukana siinä vaiheessa, kun linolihaposta muodostetaan arakidonihappoa. Sen sijaan [ALA:n, eli kasvispohjaisen ”peruskolmosen”](https://www.katiska.eu/tieto/rasvat/alfalinoleenihappo-ala-koiralle/) antaminen periaatteessa voisikin vähentää, koska sen muutos EPA:ksi kilpailee linolihapon muuttumisessa arakidonihapoksi kanssa. Paitsi että ALA muuttuu nihkeästi ja arakidonihappoa tehdään paljon helpommin, koska elimistö todella tarvitsee sitä koko ajan.

Iho ja turkkioireissa mikä tahansa rasvalisä auttaa vain, jos rasvasta on kokonaisuutena vajetta tai jopa puutosta. Silloin oikea peliliike olisi lisätä ruuan perusrasvaa - käytetään rasvaisempaa kuivamuonaa tai rasvaisempaa lihaa. Kyllä, kaloreita tulee lisää ja koira voi hieman lihota. Mutta jos koira ei pysy kuosissaan ns. Ylläpitorasvalla, noin 15 % rasvalla niin kuivissa kuin lihoissakin, niin koiran aineenvaihdunnassa on jotain huomautettavaa. Yleisimmät syyt ovat:

- laiskuus (jolloin lisätään liikuntaa ja rasitusta)
- kilpirauhasen vajaatoiminta (joilloin otetaan käyttöön lääkitys)
- sterilisointi tai kastraatio (se on voivoi ja kyynel, sellaista se on kun elimistön perushormonitoimintaan kajotaan, jolloin on vaan hyväksyttävä lihominen)

Se, että miten rasvavajetta hoidetaan, riippuu täysin koirasta ja mitä aidosti yritetään korjata. Liha ja kuivamuonat ovat perusruokaa ja niiden rasvamäärän täytyy riittää arjessa. Jos tarvitaan hetkellistä kaloribuustia, niin kalaöljyt ovat hyvä vaihtoehto. Sen sijaan niistä ei saa suurempia määriä omega-3 -rasvahappoja EPA:aa ja DHA:ta, ellei antomäärät ole riittävän suurin. Mutta kaloreita tulee helposti. Jos hakee muita terveysvaikutuksia, niin kolmoset otetaan kapselista. Energia ei suuremmin lisäänny ja koska niissä kalaöljyt ovat tiivistettyjä, niin kolmosten määrät ovat suuremmat.

Kalaöljyssä on kolmosia jotain haarukassa 10 - 30 %, ainakin jos Wikipediaan on luottamista. Aitojen määrien selvittäminen onkin sitten hankalampaa, koska viljellyssä on matalammat määrät kuin villissä kalassa. Lisäksi kalan oma rasvapitoisuus ja missä vesissä se on ravintoaan saalistanut, vaikuttaa suoraan sen oman rasvan rasvahappokoostumukseen. Kalat eivät tee itse EPA:a ja DHA:ta, vaan saavat sen ravinnostaan. Se, että syökö ylipäätään kalaa, ei suuremmin vaikuta ihmisillä, eikä koirillakaan, veren EPA/DHA-määriin, vaan ainoastaan sellaisen rasvaisen kalan syöminen, jossa on ylipäätään korkea rasva. Eli sei ei auta, mutta sen sijaan vaikkapa makrilli auttaa.

Jos hyväksytään eräänlaisena keskiarvona koirille myytävissä kalaöljyissä monityydyttymättömien rasvahappojen (PUFA) eli käytännössä EPA/DHA määräksi 15 %, joka on melkoisen positiivinen olettamus tiivistämättömillä kalaöljyillä, niin ruokalusikallinen eli 12 grammaa antaisi monityydyttymättömiä rasvahappoja (PUFA) eli käytännössä EPA:aa ja DHA:ta

- 2,4 grammaa, joka on melkoisen paljon
- samalla energia vastaisi 100 grammaa 12 % rasvalla olevaa lihaa, joka on myös melkoisen paljon

Se, että usein sanotaan (varsinkin minä), että varsinaiset kalaöljyt eivät omega-3 rasvahappojen lähde, on tarkoitushakuinen yksinkertaistus. Jos kalaöljyä syötetään isoja määriä koko ajan, niin tottakai siitä saadaan kolmosia. Jopa yli kaiken tarpeen. Kyse on taas kerran määrästä. Jos koiralle joudutaan antamaan ruokalusikallinen kalaöljyä joka päivä, niin perusruuassa on paha kalorivaje ja se pitäisi korjata käyttämällä toista raaka-ainetta, ei lisäämällä kalaöljyä.

Jos purkki/pullo/purnukka-kalaöljyä verrataan kalaöljykapseleihin, joissa on tyypillisesti gramman kapselissa noin 300 mg kolmosia eli noin 30 %, niin onhan se tuplasti vahvempaa. Lisäksi sen etu on rasvan muiden komponenttien puuttuminen, jolloin se ei ehkä närästä niin helposti. Tosin, juurikin muiden komponenttien puuttuminen tai vähyys on myös kapselien heikkous, sillä rasvojen kokonaisetu on huomattavasti laajempi kuin pelkästään sen sisältämät rasvahapot.

Joten jos haluaisi korvata kapselit ”tavallisella”  kalaöljyllä, niin määrän pitäisi olla tupla verrattuna kapseliin.

Kalan syöttäminen olisi erittäin suositeltavaa. Hyvää proteiinia ja erinomaista rasvaa. Hinta ja aika ajoin saatavuus tosin ovat hidaste, monille jopa ylittämätön sellainen. Mutta jos oletetaan, että koiralle annettaisiin päivässä 100 grammaa kalaa, jossa on 15 % rasva, niin

- koira saisi rasvaa 15 grammaa
- koira saisi omega-3:sia hieman päälle 2 grammaa

Kulut nousisivat jonkun verrankin yli siitä, mitä korvatun liha tai kuivamuonan plus kalaöljykapselin yhteishinta olisi.

Muistetaan myös sellainen pikkujuttu, että ihmisille ei suositella yli 3 gramman annoksia EPA:aa ja DHA:ta, koska sitä suuremmilla annoksilla verenvuotoriski saattaa kasvaa hyytymisen heikkenemisen takia. Tosin aito riski ei ole kovinkaan suuri ja pienemmillä annoksilla riskiä ei käytännössä ole ollenkaan. Mutta silti saattaa olla ihan fiksu ajatus olla antamatta leikkaukseen menevälle koiralle muutamaa päivää ennen isoja annoksia kalaa tai kalaöljyä.

Närästäville kalaöljyt, usein missä muodossa tahansa, ovat melkoisen tyypillinen riski. Mutta niin ovat myös kaikki muutkin öljy- ja rasvalisät.

Laitetaan loppuun pari taulukkoa kertomaan hieman rasvojen eroista:

\[table id=217 responsive=scroll /\]

Siirretään omega-3 rasvahappojen yhden prosentin osuus energiasta lihoihin samoilla rajoituksilla kuin FEDIAF:n kohdalla: 30 kg koira syö 800 g.

\[table id=218 responsive=scroll /\]

Lue tämä: [Omega-3: Paljonko on riittävästi](https://www.katiska.eu/tieto/koira-lisaravinne-oljy/omega-3-paljonko-on-riittavasti/) Lue tämä: [Omega-3 säätöä](https://www.katiska.eu/tieto/rasvat/omega-3-saatoa/)

 

**Lihavertailu**

\[table id=208 responsive=scroll /\]

Lue tämä: [Rasvattomat lihat](https://www.katiska.eu/tieto/koira-raakaruokinta-raaka-aineet/rasvattomat-lihat/)

 

**Kasviöljyvertailu**

\[table id=191 responsive=scroll /\]

Lue tämä: [Tee-se-itse öljylisä](https://www.katiska.eu/tieto/koira-lisaravinne-oljy/tee-se-itse-oljylisa/)

 

**Kookosöljy**

\[table id=201 responsive=scroll /\]
