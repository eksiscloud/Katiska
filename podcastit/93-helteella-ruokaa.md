---
title: "93: Koiralle helteellä ruokaa (podcast)"
date: 2018-05-16
categories: 
  - "podcastit"
tags: 
  - "helle"
  - "kaffepaussi"
  - "nestetasapaino"
  - "podcast"
---

Helle ja koira, niin ihmiset murehtivat koirien juomista. Useimmiten juuri siitä ei tarvitse huolehtia, ja paine moiseen syntynee ihmisten omasta janosta. Sen sijaan koiran vapaaehtoinen paasto kuumilla keleillä saattaisikin olla asia, johon olisi puututtava. Varsinkin, jos käsissä on hoikka ja hyväkuntoinen eläin.

<!--more-->

Kylmällä ruualla saadaan tehokkaasti jäähdytettyä koiraa, mutta oleellisin merkitys on, että ruuan neste eräällä tavalla nesteyttää hitaasti. Juotu vesi tulee taasen nopeasti virtsana ulos hukaten samalla mahdollisesti [elektrolyyttejä](https://www.katiska.eu/tieto/koirat/koira-tarve-mineraali/elektrolyytit/). Kannettu vesi ei pysy kaivossa, eikä ylijuotettu vesi koirassa.

Suurimmassa riskissä ovat hyväkuntoiset ja hoikat urokset, joilla on vähiten varaa hukata nestettä. Kun asiat menevät todella pahasti pieleen, niin riskinä ei olekaan [lämpöhalvaus](https://www.katiska.eu/terveys/lampohalvaus/), vaan vatsalaukunkiertymä.
