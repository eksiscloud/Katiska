---
title: "123: Koiran lihasjumeille magnesiumia? (podcast)"
date: 2019-05-14
categories: 
  - "podcastit"
tags: 
  - "blogit"
  - "kaffepaussi"
  - "lihaksisto"
  - "lihashuolto"
  - "lihasvammat"
  - "magnesium"
  - "podcast"
  - "rasitus"
---

[Magnesium](https://www.katiska.eu/tieto/koira-tarve-mineraali/magnesium/) on lihashuollon tärkein lisäravinne. Aivan riippumatta mikä ongelma koiralla on lihaksistossa, aina jumeista revähdykseen, niin lihashuollon ammattilaiset muistavat suositella asiakkailleen magnesiumia. Pääsääntöisesti kyse on joko siitä, että muuta ei osata neuvoa tai annetaan asiakkaalle kuva, että tässä nyt tehdään kokonaisvaltaista hoitoa ja kun hänet pidetään tyytyväisena, niin hoitosuhde jatkuu. Taatusti jatkuukin, koska mitään sellaista ei korjattu, joka vähentäisi riskejä.

<!--more-->

Lihajumien suurin syy on työ. Joko väärin tehty, liian paljon tehty tai sitten on vaan tehty. On muistettava, että mikä tahansa rasittava työ altistaa lihasongelmille ja siksi lihashuoltoa tehdään. Mutta arkipäivän lihashuolto on omistajan tehtäviä ja vasta sitten kun tulee loukkaantuminen tai mittakaavaltaan vastaava, käännytään ammattilaisen puoleen. Se, että ongelmia tulee koko ajan siksi, että omistaja ei tee sitä mitä hänen kuuluu ja kerää krediitit itselleen siksi, että joutuu käyttämään koiraansa vähintään kerran viikossa hieronnassa ja samalla antaa magnesiumia, ei ole krediittiä. Se on debittiä.

Se, että hierojat tekevät valtaosin koirien hyvinvointipalveluja ja toimivuus mitataan sillä, että nukahtaako koira käsittelyssä, on oma juttunsa. Ei liity mitenkään koiran lihashuoltoon.

Magnesium muuttuu oleelliseksi sitten kun koira on jo rikottu, ja siinäkin se on samankaltainen lievä apu kuin vaikkapa B-vitamiinit - joita olisi lähes pakollista käyttää, jos uskoo magnesiumin toimivuuteen. Jos koiralla on lihasvamma, niin oleellisemmaksi ,muodotuu [kreatiini](https://www.katiska.eu/ruokinta/lisaravinteet/kreatiini/) ja [proteiinilisä](https://www.katiska.eu/tieto/koira-syominen-yleinen/taysi-vai-taydentava-lisa/), vaikka magnesiumiakin tukena toki käytetään- Myös [C-vitamiini](https://www.katiska.eu/tieto/c-vitamiini/c-vitamiini/) tulee tutuksi, vaikka ei vitamiini koiralle olekaan.

Toinen magnesiumin kohderyhmä on huipulla kilpailevat koirat, ja niissäkin nimenomaan kestävyyspuoli. Kuten valjakot, ja pitkiä päivärupeamia tekevät metsästyskoirat.

Magnesiumista voi olla hyötyä, kun ensin on viilattu kuntoon

- [työn määrä ja laatu](https://www.katiska.eu/koirakilpailut/treenaus/kilpakoira-ehjana-elakkeelle/)
- [palautuminen](https://www.katiska.eu/tieto/palauttaminen/urheileva-koira-ja-palauttaminen/)
- [itsetehty lihashuolto](https://www.katiska.eu/terveys/rasitus-terveys/koiran-lihaksiston-rutiinitarkastus/)
- [perusruokinta](https://www.katiska.eu/ruokinnan-erikoiset/urheilevan-ravinto/liikkuvan-koiran-ruokinta/)
