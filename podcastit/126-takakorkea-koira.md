---
title: "126: Takakorkea koira (podcast)"
date: 2019-06-29
categories: 
  - "podcastit"
tags: 
  - "blogit"
  - "kaffepaussi"
  - "kasvu"
  - "kasvuhairio"
  - "luusto"
  - "podcast"
  - "rakenne"
---

Koirilla on mitä erilaisempia kasvuhäiriöitä. Osa vakavia, osa on merkityksettömiä. Kun siihen ynnätään pentujen kaikki mahdolliset ongelmat, aidot ja omistajien pelkäämät, niin koiran omistaminen on pahimmillaan toistakymmentä vuotta kestävä keskeytymätön pelkotila. Onneksi asia ei ole noin vakava. Ainakaan yleisellä tasolla, sairaat yksilöt ovat oma asiansa. Suurin osa ovat täysin terveitä ja kehittyvät normaaleiksi koiriksi. Yksi turha pelonaihe on takakorkea pentu. Se on osa kasvua, ei sen vähempää, ei enempää. Missään nimessä se ei ole kehityshäiriö.

<!--more-->

Pentu kasvaa eri tahtiin. Tänään on etupää korkea, huomenna se on takakorkea. Ja ylihuomenna se näyttää mäyräkoiralta (mäyräkoirilla se lienee kuitenkin haluttua). Siihen ei voi vaikuttaa, eikä ole tarvettakaan.

Osaa kasvavista koirista vaivaa lisäksi kasvukivut, [panoisteiitti](https://www.katiska.eu/tieto/koira-elamanvaiheet/koira-pentu-kasvu/panoisteiitti/). Sen syytä ei tiedetä. Vaikka se kiusaa pentukoiraa, niin se ei silti ole sairaus eikä häiriö. Mutta kuten aina kiputiloissa, niin [kipulääkkeitä](https://www.katiska.eu/tieto/koiran-terveys-sairaus/laakkeet/tulehduskipulaakkeet/) kuuluu käyttää - jos on tarvetta. Aina ei ole, vaikka lähtökohtaisesti [kipua](https://www.katiska.eu/tieto/koiran-terveys-yleinen/kipu/) kuuluukin hoitaa. Vaikka [ihmisten kipulääkkeitä](https://www.katiska.eu/tieto/koiran-terveys-sairaus/laakkeet/ihmisten-kipulaakkeet/) voikin antaa koirille, kunhan muistaa rajoitteet, niin kasvukivut eivät ole sellainen tapaus. Pentu pystyy hyvin odottamaan siihen asti, että eläinlääkäriltä saadaan koiralle sopivat lääkkeet.

Oli kyse sitten takakorkeasta, etukorkeasta tai kasvukipuilevasta pennusta, niin on kaksi asiaa mitä **ei saa tehdä**:

- ruuasta ei vähennetä proteiinia ja kalsiumia (ns. ruuan heikentäminen tai laihentaminen)
- kasvavaa koiraa ei saa laittaa täyslepoon

Ylipäätään kaikki toimet, jotka liittyvät mitenkään kasvun säätelyyn tai hidastamiseen, ovat vähintään hyödyttömiä ja usein jopa haitallisia.

Aikuinen koirakin voi olla takakorkea. Sille ei todellakaan voi mitään. Ei koiran rakennetta voi muuttaa. Lihashuoltoon voi kiinnittää huomiota. Audiolla muuten höpisen omiani takakulmauksissa raajojen suunnista - ottakaa vitsinä, älkää takertuko liikaa reisiluun ulos eli taakse suuntautumiseen...

**Suositus:** [Lyhyt oppitunti kasvuun](https://www.katiska.eu/tieto/koira-elamanvaiheet/koira-kasvava-pentu/lyhyt-oppitunti-kasvuun/)

**Suositus:** [e-kirja Pennun ruokinta](https://store.katiska.info/tuote/koiran-ravitsemuksen-abc-pennun-ruokinta/)

**Suositus:** [Pennun ruokinta ja kasvu](https://www.katiska.eu/tieto/koira-kasvava-pentu/pennun-ruokinta-ja-kasvu-2/)

Jos tunnet minkäänlaista huolta pentusi ruokinnasta ja kasvusta, tai et ihan tiedä mitä tehdä, niin [buukkaa heti puhelinaika](https://store.katiska.info/tuote/puhelinneuvonta/). Poistetaan epätietoisuus ja opetellaan.

[![](images/koiran-ruokintaneuvonta.jpg)](https://store.katiska.info/tuote/puhelinneuvonta/)
