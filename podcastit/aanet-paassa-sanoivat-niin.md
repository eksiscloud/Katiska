---
title: "98: Äänet päässä sanoivat niin (podcast)"
date: 2018-08-14
categories: 
  - "podcastit"
tags: 
  - "blogit"
  - "kaffepaussi"
  - "omistajat"
  - "oppiminen"
  - "podcast"
---

Intuitio, fiilis, selkäydintunne... rakkaalla lapsella on monta nimeä. Kyse on koko ajan siitä, että aina kaikkea ei voi miettiä tai suunnitella pelkillä kylmillä faktoilla ja mittareilla. Koiran kanssa eläminen ja työskentely on usein eräällä tavalla harmaalla alueella faktojen ja ajatusten välimaastossa. Oikeammin kyse on siitä, että muuttujia on liikaa ja osa niistä ovat hyvin hienovaraisia. Hieman kuin eleiden tulkinta, jota sitäkään ei arjessa tehdä jatkuvasti analysoiden, vaan ollaan tietoisuuden takana.

<!--more-->

On kuitenkin muistettava, että intuitio toimii vain silloin kun jo osaa asiansa, edes kokemuspohjalta. Kyseessä ei ole taikuus tai mystiikka, vaan osaamiseen ja kokemukseen perustuva asioiden työstäminen alitajunnan puolella. Siihen pieneen ääneen kannattaa luottaa omassa tekemisessä koirien kanssa - kunhan kyse on järjen äänestä.
