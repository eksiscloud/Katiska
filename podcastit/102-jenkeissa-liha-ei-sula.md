---
title: "102: Jenkeissä liha ei sula (podcast)"
date: 2019-01-29
categories: 
  - "podcastit"
tags: 
  - "blogit"
  - "kaffepaussi"
  - "media"
  - "podcast"
  - "some"
  - "tiede"
---

Maailma on ihmeellinen paikka. Ja maailmalla tarkoitan interwebbiä. Opin esimerkiksi sen, että kuivamuonien tärkkelys ei sula ilman omenaviinietikkaa. Samaa antia oli myös tieto, että jos 50/50-ruokinnan nimissä sekoittaa koiralle lihaa ja kuivamuonaa, niin liha ei sula.

<!--more-->

Medialukutaito on ehkä tärkein asia, jonka netin käyttäjän on hallittava. Googlella löytää paljon asiaa, mutta vielä enemmän täyttä roskaa. Kohinan tunnistaminen signaalista vaatii jossain määrin osaamista, mutta pitkälle pärjää terveellä järjellä, myös sillä maalaisella, ja peruskoulupohjalla. Elämäm koulun oppien riittävyydestä en tiedä.

Paitsi että osa sisällöstä on ihan faktapohjaltaan pielessä, niin mukana on myös vaarallisia neuvoja. Kuten aikoinaan kantavan/tiineen emän ruokinnan heikentämisellä tehty sikiöiden kasvun säätely. Imevien kasvun säätelystä maitoa heikentämällä en tällä kertaa käsittele podcastissä, säästetään se tulevaisuutta varten - mutta sekin on sairas idea.

Podcastissä myös paljastetaan, että narttupennut ovat kohdussa opportunisteja, kun taasen pojat seuraavat emänsä jalanjälkiä (spoiler: nartut kasvavat emän ravitsemustilan mukaan, urokset taasen emän geneettisen mallin mukaan - ainakin näin yhden tutkimuksen mukaan, jos olisivat possuja)
