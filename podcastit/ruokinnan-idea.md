---
title: "Ruokinnan idea"
date: 2016-05-25
categories: 
  - "podcastit"
tags: 
  - "faq"
  - "podcast"
  - "ruokinnan-idea"
  - "ruokinta-perusteet"
  - "webinaari"
---

Ruokinnan idea on yleisluento kaikesta siitä, mikä aidosti ohjaa kaikkea millä ja miten ruokimme koiria. Virallisesti valinnat tehdään sen mukaan mikä on koiralle parasta. Meistä jokainen myös uskoo sen, aivan vilpittömästi. Mutta aivan yhtä vahva arkirealismin fakta on, että se, mitä pidämme koirille parhaana, muotoutuu melkoisen monitahoisesti ja -säikeisesti.

<!--more-->

## Luento podcast-sarjana

Katiskasta löydät kaikki 16 jaksoa omasta hakemistostaan. **Suuntaa tänne:** [Ruokinnan idean podcastit](https://www.katiska.eu/tieto/kurssit/ruokinnan-idea-podcast/)

### Luentosarjan idea

Luento on suunnattu heille, jotka haluavat ymmärtää syvemmin ruokintaa ja toimintamalleja. Jos etsit rautalankaa ruokinnan käytäntöön, niin _Ruokinnan idea_ ei ole oikea vaihtoehto. Silloin kannattaa harkita Katiskan tarjonnasta [Raakaruokinnan rautalankaa](https://store.katiska.info/tuote/raakaruokinnan-rautalankamalli/) ja samaten, jos haluat oppia nimenomaan tekemään koirallesi oman ruokintasuunnitelman, niin koulutus [Raakaruokinnan suunnittelu](https://www.katiska.eu/tieto/koira-ruokinta-liha/koiran-raakaruokinnan-suunnittelu/) on enemmän kuin kohdallaan.

Sen sijaan jos haluat ymmärtää miksi ihmiset tekevät valintojaan, niin _Ruokinnan idea_ on juuri kohdallaan.

Ruokinta perustuu useille eri vaikuttajille, joiden keskipisteessä on aina koira. Erilaiset syyt muokkaavat ruokintaa, kuten

- omistajan odotukset sekä kuvitelmat,
- harrastukset
- terveys ja
- joskus rotu

**Havainnekartta kertoo yhden näkemyksen yleisimmistä tai vahvimmista vaikuttajista**

![suunnittelu_havainnekartta](images/suunnittelu_havainnekartta-1024x625.jpeg)

**Voit ladata havainnekartan tästä:**

\[download id="149258"\]

Pysähdy miettimään eri vaikuttajia ja miten ne painottavat sinun toteuttamaasi ruokintaa. Jokainen tekijä löytyy aivan jokaisen koiran ruokinnasta, vaikka ei aina omistajan tietoisella tasolla. Kuivamuonissa osa haaroista perustuu markkinoinnin myymään mielikuvaan sekä mainosväittämiin - kuten ruokakipon ravintoarvot perustuvat käsitteeseen täysravinto ja suunnittelu on toteutettu FEDIAF:n antamilla standardeilla. Terveysaspekti löytyy vaikkapa ruokaan lisätyistä yrteistä tai funktionaalisten ruokien terveyslupauksista.

Raakaruokinnassa löytyy aivan samat tekijät, mutta vahvemmin omistajan tekemien raaka-ainevalintojen takaa.

## Koulutuksen rakenne

Koulutus rakentuu kuuteen oppituntiin. Viisi ensimmäistä selvittävät havainnekartan kytköksiä koiraan:

1. Ravitsemus
2. Ympäristö
3. Koira tietää
4. Uskot & Luulot
5. Ruokakippo

Kuudes oppitunti ynnää kaiken edellä mainitun ruokakipon sisällön ja miettii sen yhteyksiä.

### Tavoite

Koulutuksen tavoite on saada sinut ymmätämään mitkä asiat aidosti vaikuttavat koiran ruokaan ja mitkä ovat niiden keskinäiset suhteet. Tärkein pyrkimys on pakottaa sinun pohtimaan ja syventymään omassa ruokinta-arjessasi kysymyksiin **miksi**, koska silloin sinulle aukeaa kuin itsestään vastaus kysymykseen miten.
