---
title: "105: Työtä ja näkkileipää koiralle (podcast)"
date: 2019-02-08
categories: 
  - "podcastit"
tags: 
  - "blogit"
  - "energia"
  - "kaffepaussi"
  - "laihdutus"
  - "podcast"
  - "rasitus"
---

Laihduttaminen on ikuisuuskysymys, puhuttiin sitten koirista tai niiden omistajista. Osalla se onnistuu tuosta vain, meille muille laihtuminen on elinikäinen projekti.<!--more-->

Koirilla laihdutuskuuri on toisaalta helpompi kuin ihmisillä, jos omistaja vain sitoutuu asiaan. Syy on hyvin yksinkertainen. Kun koira laihduttaa, niin omistaja voi silti jatkaa hyvällä omallatunnolla pullan pupeltamista ja sohvamakuuta. Koiran ruuan leikkaaminen on paljon helpompaa. Siksi Kaffepaussissa puhutaan aika paljon ihmisistä, vaikka aiheena on koiran laihduttaminen.

Laihtumiseen ei ole oikotietä. Ensin on ruuan vähennyttävä, tai ainakaan kaloreita ei saa tulla entiseen tapaan. Seuraavaksi rasittavan liikunnan on lisäännyttävä, ja se kysyykin jo omistajaltakin selkärankaa.

Podcastissä selviää muutama muukin asia. Kuten että miksi välillä koirien ylipainossa puhun vain ruuasta ja joku toinen kerta vain liikunnasta.

Hieman piipahdetaan myös greyhoundien treenaamiseen ja vilkaistaan mitä koirien bodauspuolella on minusta vikana. Se mitä en halunnut sanoa ääneen, mutta tulkoot kirjallisena, on se fakta, että jos koiria treenataan nimenomaan weight pullingiin, niin koirien ei tarvitse olla kisakunnossa talvella. Silloin tiukan hoikkuuden ihannointi palvelee vain omistajan pätemistä. Jos halutaan etsiä yhtymäkohtaa ihmispuolelta, niin moniko on nähnyt fittness-finalistin rasvaprosentilla olevaa voimanostajaa?

Podcastissa vinkataan luentoon urheilukoiran palauttamiseen. Tämä kaikille aktiivisesti ja tavoitteellisesti liikkuvien koirien perusvaatimus osaamisen suhteen löytyy täältä:

- [Urheileva koira ja palauttaminen](https://www.katiska.eu/tieto/palauttaminen/urheileva-koira-ja-palauttaminen/)

Ja aikaisempaan vlogiin pääset tästä:

- [46: Läski palaa](https://www.katiska.eu/tieto/podcastit-vlog/46-laski-palaa/)

Ja näitähän löytyy pari lisää (kuten sanoin, ikuisuusaihe):

- [50: Läski on ikuista](https://www.katiska.eu/tieto/podcastit-vlog/50-laski-on-ikuista/)

Ja...

- [68: Koiran normaali lihavuus](https://www.katiska.eu/tieto/podcastit-vlog/68-normilihavuus/)
