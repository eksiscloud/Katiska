---
title: "142: Kaikkisyömäinen koira (podcast)"
date: 2021-08-31
categories: 
  - "podcastit"
tags: 
  - "kaffepaussi"
  - "podcast"
  - "suolisto"
  - "terveys"
  - "vatsa"
---

<!--more-->Koiran vatsa- ja suolisto-ongelmat ovat yleinen vaiva. Joskus syy on selvä, mutta ei läheskään aina. Edes se, että onko ongelma hoidettavissa ruuan kanssa, ei ole mitenkään selvä. Vatsaongelmat ovat koiralla eräänlainen yleisoire, joka liittyy moneen, eikä aina edes vatsan ja suoliston alueelle.

Jos ruuan muutokset eivät vaikuta oireisiin, oli kyseessä suoliston löysyys, [hiiva](https://www.katiska.eu/tieto/koiran-allergia-hiiva-iho/hiivatulehdus/) tai jokin, jota luullaan [allergiaksi](https://www.katiska.eu/tieto/koiran-allergia-hiiva-iho/koiran-allergia-pahkinankuoressa/), niin syypää ei ole ruoka. Silloin koiran vatsassa tai suolistossa on syvempi ongelma ja se on ikäänkuin rikki. Tai ollaan tappelemassa immuniteettivajeen kanssa.

Ratkaisuna saattaisi olla koiran syömättömyys. Se on vaan hoitokeinona perin huono.

Koiran syömisongelmissa ja ruokaan itseensä liittyvissä sairauksissa perussyyt ovat usein kolmessa eri tekijässä, yhdessä tai erikseen:

- koira, sen jalostus ja ilmiasu
- ruoka, sen laatu ja koostumus
- omistaja, oireiden tulkitsijana tai aiheuttajana stressin ja kuormituksen kautta

Podcastissä mennään läpi hieman noiden kolmen ryhmän merkitystä. Kuten että hoidetaanko Dentastickseillä hampaita vai aiheutetaanko närästystä. Tai että rajoittaako omistajan idealistinen käsitys koiran ruokavalikoimaa, varsinkin silloin kun ruuan vaihtaminen poistaisi ongelman.

Sivujuonteena piipahdetaan koiran hampaiden pesun hyötyyn tai hyödyttömyyteen.

Myöskään omistajan aiheuttamaa stressiä koiralle sairastuttavana tekijänä ei ohiteta. Samalla päivitellään miksi koiran muutto paremmin sille sopivaan talouteen olisi jotenkin huono asia.

Stressiä aiheuttavat myös harrastukset - agility, IPO/suojelu, vinttikoiralajit, ja uutena myös toko. Syynä on useimmiten harrastukseen sopimattoman koiran pakottaminen omistajan haluamaan työhön.

- [Urheilevan koiran palauttaminen](https://www.katiska.eu/tieto/palauttaminen/urheileva-koira-ja-palauttaminen/)

Ruuan laatu on vaikea aihe, koska se riippuu syöjästä. On silti hyvä oivaltaa, että yhtään ainutta ruokaa ei tehdä maksavan asiakkaan tarpeisiin, vaan jätehuoltomentaliteetilla. Joskus nuo eivät riitele, mutta joskus yhteentörmäys on selviö - ja koira sairastuu.

[Vegaaniruuat](https://foorumi.katiska.eu/search?expanded=true&q=Vegaani) ovat esimerkki siitä miten omistaja ei valitse koiran ruokaa koiralle, vaan itselleen.

Se, että koiran ruokintakulut kasvavat koko ajan, varsinkin lihoissa, ei ainakaan paranna tilannetta.

On olemassa yksi vatsa- ja suolisto-ongelmille altistava ryhmä: tilanne, jossa koira sairastuttaa itse itsensä.

\[caption id="attachment\_158775" align="alignnone" width="1024"\][![](images/097C9991-247A-43E8-88EB-3E8F93F92795-1024x768.jpeg)](https://www.katiska.eu/wp-content/uploads/2021/08/097C9991-247A-43E8-88EB-3E8F93F92795.jpeg) Ei ihan tyypillinen koirankakkakasa\[/caption\]

Ne ovat koiria, joka ovat sanamukaisesti kaikkiruokaisia. Mikä vain menee, kunhan sen saa nieltyä. Omistajan vaatteet, omat lelut, kävyt, kivet, tikut… kaikki käy.

Silloin koira on sisuskaluiltaan terve, tai on ollut alunperin, ja moinen haitallinen tapa on se, joka sairastuttaa. Koiran oireilu muuttuu äkkiä kroonikseksi, koska kaiken mahdollisen syötäväksi kelpaamattoman syöminen on krooninen ongelma.

Vatsaa ja suolistoa ei kiusaa koiran allergia tai tulehduksellinen suolistosairaus. Koira sairastuu, koska se syö jatkuvasti vierasesineitä.

Joskus moinen on oire huonovointisuudesta. Mutta aika ajoin se on pakko-oireista käytöstä. Osan koirien mielestä se on vain ihan pahuksen hyvä idea.

Silloin ongelmaa ei saada ruokinnallisella tukihoidolla korjattua. Oireita voidaan hieman lievittää, mutta koska syy ei poistu, niin mikään ei muutu.

Kun kyseessä on käytökseen liittyvä ongelma, niin valitettavasti en osaa auttaa. En minä ole kouluttaja enkä ongelmakäytöksen ratkaisija.

[Puhelinpalvelun](https://store.katiska.info/) kautta voin auttaa helpottamaan oireita, mutta varsinaisen korjauksen on tehtävä joku muu.

Meillä nuorempi russeli on orastava ongelma. Vielä ei mitään haittoja ole tullut, mutta se saattaa olla edessä.

Kuvan kaveri on vahvasti valokeilassa, tässä asiassa. Yhden kerran saatte arvata mitä istuintyynyn kulmalle on tapahtunut.

[![](images/4B4C2708-A6D2-4E8A-BDAB-E1EE1CBD9EC2-1024x768.jpeg)](https://www.katiska.eu/wp-content/uploads/2021/08/4B4C2708-A6D2-4E8A-BDAB-E1EE1CBD9EC2.jpeg)

- [Miksi koira syö multaa tai hiekkaa](https://www.katiska.eu/tieto/miksi-koira-syo/miksi-koira-syo-multaa-tai-hiekkaa/)
- [Miksi koira syö ruohoa](https://www.katiska.eu/tieto/miksi-koira-syo/miksi-koira-syo-ruohoa/)
- [Kuonokoppa](https://www.katiska.eu/tieto/podcastit-vlog/38-kuonokoppa/)
