---
title: "120: Koirapuistot närästyttävät koiraa (podcast)"
date: 2019-05-08
categories: 
  - "podcastit"
tags: 
  - "blogit"
  - "kaffepaussi"
  - "kaytos"
  - "narastys"
  - "podcast"
  - "stressi"
---

Kun seuraa facen koiraryhmiä, niin näyttää vahvasti siltä, että koirat ovat sairaampia kuin kymmenisen vuotta sitten. Itseasiassa sekin on vain ajan kultaamia muistoja, sillä vaikka Facebook tappoi totaalisesti foorumimaailman, niin aivan yhtä paljon - ellei enemmän - silloin koirien sairauksista puhuttiin. Mutta närästykset, muiden sairauksien ohella, ovat hyvinkin korostuneessa asemassa suhteessa muihin aiheisiin.

<!--more-->

En usko, että koirien närästykset ovat suuremmin lisääntyneet. Osassa tapauksissa huolestuneet omistajat tekevät turhan pitkälle meneviä johtopäätöksiä ja näkevät terveen koiran sairaana, mutta taatusti närästäviä koiria löytyy. Aivan samoin kuin että suolistosairaita koiria on, mutta harvoin syy on omistajien luulema [allergia](https://www.katiska.eu/tieto/koiran-allergia-hiiva-iho/koiran-allergia-pahkinankuoressa/). Koirien sairaudet ja se mitä väitetään syyksi, ovat kaksi eri asiaa.

Ongelmat ja sairaudet ovat otsikoissa. Ei kukaan jaksa tehdä postausta aiheesta ”Koirani voi hyvin, eikä ongelmia ole”. Kun Katiskan faceryhmässä on sellaiset (tätä kirjoitettaessa) vajaat 23 tuhatta ihmistä, ja eri ihmisten sairausaloituksia on päivässä muutama, niin ei se prosentuaalisesti kovinkaan paljon ole. Maan noin miljoonasta koirasta suurin osa elää ihan tavallista elämää syöden ihan tavallista ruokaa ihan ilman kroonisia terveysongelmia.

Närästyskysymyksiä on paljon. Koiran närästykseen löytyy myös syitä suunnilleen yhtä monta kuin on koiria. Yleisin syy on rakennevirhe, kuten refluksi (tai ylipäätään koirien luontaisesti herkkä oksennusrefleksi), jota sitten pahentaa ulkoiset tekijät.

Yleisimpiä ovat

- sopimaton ruoka
- ruuan sopimaton/huono laatu
- lisäravinteet, kuten kalaöljy, merilevä, sinkki tai luut sekä rustot
- stressi
- huono kunto ja liikkumattomuus
- jalostus

Koirat ovat urbanisoituneet siinä kuin ihmisetkin, ja aivan samalla tavoin kuin että kiire, ahtaus ja sohva aiheuttavat ihmisillä pahoinvointia ja stressiä, jotka purkautuvat elintasosairauksia, niin samat asiat vaivaavat koiria.

Koiria ei enää päästetä vapaaksi. Joko ulkoilumaastot ovat niin kaukana, että vapaampi ilma vaatisi tarkoituksellista retkipäivää ja vaatii autin tai toimivan joukkoliikenteen tai sitten ollaan nuhteettomia kansalaisia, jotka kunnioittavat latuja ja kiinnipitomääräyksiä. Tilalle ovat tulleet aarista muutamaan kokoiset koirapuistot, joissa toisilleen tuntemattomat koirat työnnetään ahtaaseen ja suljettuun tilaan. Tuota sitten kutsutaan ulkoiluksi ja sosiaaliseksi toiminnaksi.

Liikkumattomuus ja surkea fyysinen kunto ovat taatusti monillekin ongelmille altistavia tekijöitä, joista närästys on yksi.

Ruokintapa on muuttunut. Koirat syövät kaksi kertaa päivässä, osa jopa kolmesti - ja ihan ilman edeltävää sairaustumistakaan - ja siihen päälle tulee sitten vielä jatkuvan harrastamisen ja aktivoinnin vaatimat makupalat. Niin omistajat kuin koiratkin syövät koko ajan, ja tekeminen on aika ajoin jopa ylenpalttista.

Ruokien laatu heikentyy samaan tahtiin kuin mainostus lisääntyy ja ruokien laatu heikkenee. Kuivamuonat ovat tässä asiassa hyvinkin epäilyttävässä valokeilassa, mutta ei raakaruokamarkkinatkaan paljoa paremmin pärjää. En käsitellyt asiaa podcastissä (unohdin), mutta olen jo pitkään pitänyt liian hienoa jauhatusta ja palalihojen puutetta ongelmana. Raakojen laatukysymys merkityksessä lihan määrä suhteessa muut roippeet on ollut kysymysmerkki jo pitkään.

Stressiä pahentaa monet asiat. Omistajan elämänmalli, harrastukset ja kiireet, vuorotyö, asumistapa... muutetaan kaikki oloneuvoksiksi maalle, niin koirien närästykset romahtavat siltä osin kun ne johtuvat noista tekijöistä. Se, että koiran nuppi brakaa, joka ei todellakaan ole aina hihnan ylemmän pään vika, ei kuitenkaan välttämättä korjaannu - ellei muokata omistajaa ja koiraa toisilleen sopivaksi. Se taasen vaatii aika ajoin koiran muuttoa, ja se on asia, joka ei ole paha ja täytyy hyväksyä vaihtoehdoksi aina kun on tarvis.

Ja kun olet solmussa närästyksen tai minkä tahansa asian kanssa, niin [suuntaa tänne](https://store.katiska.info/tuote/puhelinneuvonta/):

 

[![](images/koiran-ruokintaneuvonta.jpg)](https://store.katiska.info/tuote/puhelinneuvonta/)
