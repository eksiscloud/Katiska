---
title: "127: Laiha koira ei ole hoikka (podcast)"
date: 2019-07-10
categories: 
  - "podcastit"
tags: 
  - "blogit"
  - "energia"
  - "kaffepaussi"
  - "laihtuminen"
  - "podcast"
---

Laiha koira on keskustelun aiheena vaarallinen. Siinä on vain kaksi suuntaa. Joko siirrytään ihmettelemään eläinsuojeluilmoitusten hyötyjä tai haittoja. Tai ketju täyttyy omistajista, joiden mielestä koiran laihuudesta huomauttelu on vain kateellisten höpinää ja tietämättömien pöhinää. Kerron uutisen. Laiha koira on laiha. Se ei ole hoikka, kevyt, hento tai keiju. Se on laiha, jonka paino on liian matala.

<!--more-->

Syitä koiran laihuudelle keksitään useita. Perusselityksiä ovat

- genetiikka
- aineenvaihdunta
- ruuansulatus
- aktiivisuus
- rakenne
- lihaksikkuus
- ja oma ehdoton suosikki: omistaja on itsekin laiha

Podcastissä käsitellään itsepetosta, jossa nähdään mitä halutaan. Jättikoirien kasvun säätelyäkään ei unohdeta. Piipahdetaan myös ihmettelemässä miksi eläinlääkärit eivät sano mitään koiran laihuudesta.

Mainitsen myös suhtautumiseni kylkiluiden näkymiseen lihavuuskunnon mittarina - spoileri: inhoan sitä.

Aitoja syitä koiran laihuudelle on tasan kaksi:

1. koira syö liian vähän kaloreita
2. koira on sairas

Laihuuden syihin puuttumatta, niin vallalla on selvät trendit suhteessa painoon.

\[list\]

- Hoikkuus on haluttua ja siitä ollaan koiran kohdalla ylpeitä
- Vieraan koiran lihavuudesta on velvollisuus huomauttaa
- Oman koiran laihuudesta huomauttaminen kertoo ihmisten typeryydestä

\[/list\]
