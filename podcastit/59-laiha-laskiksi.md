---
title: "59: Laiha koira lihavaksi (podcast/vlog)"
date: 2016-05-05
categories: 
  - "podcastit"
tags: 
  - "kaffepaussi"
  - "laihdutus"
  - "lihavuus"
  - "podcast"
---

Koiran laihuus on usein suurempi terveysriski kuin lihavuus - ainakin niin kauan kun ei puhuta sairaalloisesta ylilihavuudesta. Laihdutusvinkkejä löytyy kuitenkin helpommin ja enemmän kuin neuvoja siitä, miten lihottaa lihapatojen äärellä laihaa, hoikkaa tai nirsoilevaa. Syy on selvä. Laihuutta ei pidetä ongelmana, ja sitä on jopa arvostettu jostain oudosta syystä, sekä laihduttaminen on helpompaa. Ei tarvita muuta kuin vähentää ruokaa. Lihottaminen sen sijaan voi olla haastavaa, varsinkin jos koira ei suostu syömään. Kaffepaussissa höpistään laihuudesta, koiran anoreksiasta, jalostuksesta ja muusta aiheen ympärillä.

<!--more-->

Laiha koira ei ole koskaan hyvä asia. Koiran pitää olla normaalipainoinen. Jos koira on liian laiha, niin sitä on yritettävä lihottaa.

Koiran lihottamisessa on varmistuttava muutamasta asiasta

- ruokaa on oltava riittävästi
- yliruokinta ei toimi, jos ruoka jää syömättä
- ruuasta kieltäytyminen ei saa johtua sairaudesta
- laihduttaminen on helppoa, mutta lihottaminen vaikeaa
- jokainen tapaus on erilainen

Kasvattajien pitäisi lisäksi huomioida koiran "huonosyömäisyys" jalostuksessaan, koska syvimmillään kyse on vietti/vaistotason ongelmasta - jos terve koira, normaaleilla annoksilla ei tunne kiinnostusta ruokaan, niin ollaan vakavien asioiden äärellä.

Voit katsoa podcastin myös videona.

https://youtu.be/doHO8o2PIWc

Koska lihottamiseen sekä ruuasta kieltäytymisen korjaamiseen on yhtä monta työkalua kuin on koiraakin, niin käytä apuja ja [buukkaa puhelinaika](https://store.katiska.info/tuote/puhelinneuvonta/). Älä jää yksin taistelemaan.

[![](images/koiran-ruokintaneuvonta.jpg)](https://store.katiska.info/tuote/puhelinneuvonta/)
