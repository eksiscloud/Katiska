---
title: "Bioteekin Super nivel"
date: 2019-03-04
categories: 
  - "koira"
tags: 
  - "glukosamiini"
  - "kondroitiinisulfaatti"
  - "lisaravinteet"
  - "nivelet"
  - "nivelrikko"
  - "tuotearvostelut"
---

Bioteekin Super nivel (nimi on oikeasti kirjoitettu noin) on kapselimuotoinen ravintolisä useammilla valmistusaineilla. Kyseessä on enemmänkin ravintolisäksi miellettävä tuote kuin varsinainen niveliä huoltava lisäravinne. Huomaa, että ilmoitettu hinta on oletettua yleistä keskihintaa 90 kapselin purkille.

<!--more-->

Tuotteen vaikuttava aineena on glukosamiinisulfaatti sekä sitä täydentämässä kondroitiinisulfaatti, jotka ovatkin ainoa perusteltu osa raaka-aineista. Ongelmaksi tulee molempien vähäisyys, sillä glukosamiinia on vain 100 mg kapselissa. Ihmisille polven nivelrikkoon suositellaan 750 - 1000 mg päivässä kumpaakin.

Muut ainesosat ovatkin täysin turhia ja mukana vain tekemässä tuotetta houkuttelevammaksi luontaisempia tuotteita halajaville kuluttajille. Hyvänä arvauksena väitän, että pieni määrä glukosamiinisulfaattia on mukana vain turvaamassa terveysväitteet nivelhyödystä. Glukosamiini ei siis ole mukana ihmistä varten, vaan markkinoinnin takia, että lain minimivaatimukset tulisi täytettyä.

Kapselissa on valmistajan mielestä vaikuttavina aineina:

- MSM (metyylisulfonyylimetaani)
- Kondroitiinisulfaatti (naudasta)
- Vihersimpukkajauhe
- Glukosamiinisulfaatti-2-KCl (äyriäisistä)
- Inkivääriuute
- C-vitamiini (L-askorbiinihappo)
- Mangaanisitraatti
- Kuparibisglysinaatti

Kapselissa on:

- MSM 300 mg
- Kondroitiinisulfaattia 200 mg
- Vihersimpukkajauhetta 100 mg  
    Glukosamiinisulfaattia 100 mg  
    josta glukosamiinia 78 mg
- Inkivääriuutetta, vastaa tuoretta inkivääriä 80 mg
- C-vitamiinia 40 mg (50 % ihmisten päiväsaannista)
- Kuparia 0,3 mg (30 % ihmisten päiväsaannista)
- Mangaania 1 mg (50 % ihmisten päiväsaannista)

Annostelu koiralla on vähintään yhtä vaikeaa kuin ihmiselle, mutta jos halutaan 40 mg/kg, niin

- 5 kg tarvitsisi 3 kapselia päivässä, 90 kapselin riittävyys olisi kuukausi ja päiväannoksen hinta ostopaikasta riippuen noin 0,5 - 1 euroa
- 30 kg tarvitsisi 15 kapselia päivässä, jolloin 90 kapselin riittävyys olisi 6 päivää ja päiväannoksen hinta olisi yli 3 euroa

Myyjiä on useita, joten googlehaku sanoilla bioteekin+super-nivel+hinta antaa:

[https://www.google.fi/search?q=bioteekin%2Bsuper%2Bnivel%2Bhinta](https://www.google.fi/search?q=bioteekin%2Bsuper%2Bnivel%2Bhinta)
