---
title: "Isoille koirille isot rakennusaineet"
date: 2010-08-28
categories: 
  - "koira"
---

Kun koira rakennetaan aivan pikkupennusta toimivaksi, jaksavaksi ja aktiiviseksi aikuiseksi, niin tarvitaan rakennuspalikoita. Äidinmaidossa on runsaasti rasvaa ja proteiinia, koska itseasiassa vastasyntyneellä on se kiihkein kasvukausi - ei puolen vuoden paikkeilla, kuten virheellisesti luullaan.

<!--more-->

Ihmisen pennun voidaan sanoa syntyneen valmiina (eikä sekään pidä paikkaansa), mutta koiranpentu on vajaakehittynyt syntyessään. Sen silmät ovat kehittymättömät, samaten kuulo ja myös suolisto. Se siis vielä kypsyy imetysvaiheessa, vähän samalla tavalla kuin vihertävät tomaatit. Siksi emänmaito on niin vahvaa ja ravitsevaa, siitä saadaan legopalikat. Mutta kun silmät ovat avautuneet, jalat kantavat ja hampaat pystyvät repimään ruokaa, niin ihminen - kasvattaja  päättää, että hän tietää paremmin.

Kun villit koiraeläimet jatkavat lihalla ja rasvalla, niin kotikoira siirretään köyhille viljoille tasapainoisen ruokinnan nimissä ja parhaimmassa tapauksessa yritetään jopa hidastaa kasvua ottamalla ravinnon legopalikat pois. Ollaan omaksuttu eräällä tavalla homeopaattinen ajattelu - vähemmän on parempi, ja nolla rakentaa eniten.

![](images/2810067155_582c7783de_z.jpg)

Kerron julkisen salaisuuden: vähemmän ON vähemmän, ja enemmän ON enemmän. Omituinen ajattelutapa, sillä luonto nimenomaan yrittää kasvattaa mahdollisimman nopeasti mahdollisimman nopean eläimen, sillä se jää henkiin. Ihminen tietää paremmin, ja teki aikuisenakin infantiilisti käyttäytyvän suden, jonka rakenne menee rikki rakennustarvikkeista. Kupla.

Proteiineista rakennetaan kudokset. Jos proteiineja ei ole tarpeeksi, niin rakennukselle käy kuin Turun Myllysillalle: se ei kestä. Jos proteiineja annetaan liikaa, niin ne hävitetään, viedään kaatopaikalle - koira poistaa ne munuaisten kautta virtsaan. Niillä ei siis ylirakenneta yhtään mitään.

Rasva on puhdas polttoaine. Sillä tuotetaan se energia, jolla systeemi pysyy käynnissä.

Kalsium on kaksikomponettiliiman kovete, jolla luusto pysyy ryhdissään.

Vitamiinit ovat katalyyttejä, jotka käynnistävät eri toiminnot - eräällä tavalla starttinappuloita siis.

Mutta sulava hiilihydraatti... sillä ei ole lihansyöjälle mitään roolia. Se on sekasyöjälle nopeaa hätäapuenergiaa. Onko ravintoketju tuttu? Vaikka se mielletään pyramidiksi, niin itseasiassa se on eläimille kaksiportainen. Toiset eläimet syövät kehnoa hiilihydraattia ja erittäin matalaa kasvisproteiinia ja lihottavat sitten itsensä. Toinen porras sitten syö nuo eläimet. Pedon kannalta katsottuna voitaisiin jopa sanoa, että kasvissyöjät ovat ainoastaan väliporras, joka muuttaa ruohon lihansyöjälle sopivaksi ravinnoksi.

Kaikkia tarvitaan, ja yhden palapelin osasen muuttaminen väärään muotoon tai poistaminen muuttaa ja pilaa koko kuvan.

_The BAP activity, osteocalcin concentration, and CTXII concentration were greater during growth than at 18 months of age. The food that was proportionately **higher in protein, calcium, n-3 fatty acids**, and antioxidants **increased lean body mass and may have positively affected cartilage turnover** as maturity was attained. Whether the rate of cartilage turnover during growth affects development of orthopedic disease or arthritis in adulthood has yet to be determined._

[Schoenherr et al 2010: Evaluation of body composition and cartilage biomarkers in large-breed dogs fed two foods designed for growth](http://www.ncbi.nlm.nih.gov/pubmed/20673093)
