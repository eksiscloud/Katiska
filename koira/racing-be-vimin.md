---
title: "Racing BE-Vimin"
date: 2021-04-18
categories: 
  - "koira"
tags: 
  - "annostus"
  - "b-vitamiinit"
  - "harraste-elaimet"
  - "lisaravinteet"
  - "tarve"
  - "tuotearvostelut"
  - "vitamiinit"
---

[![](images/racing-be-vimin-250x250.png)](https://www.katiska.eu/wp-content/uploads/2021/04/racing-be-vimin.png)Racing BE-Vimin on koirille käytännössä vain [E-vitamiinilisä](https://www.katiska.eu/tieto/koira-tarve-vitamiini/e-vitamiini-ja-koira/). Se on osa Hankkijan hevosten Racing-tuotesarjaa.

## Annostus

Annostus tehdään [E-vitamiinin](https://www.katiska.eu/tieto/ravitsemus/e-vitamiinin-annostaminen-kaytannossa/) mukaan. Koska se on ns. [synteettinen E-vitamiini](https://www.katiska.eu/tieto/e-vitamiini/e-vitamiinin-aktiivisuus/), niin annostus on kaksi kertaa laskennallinen [tarve](https://www.katiska.eu/tieto/koira-tarve-yleinen/koiran-tarpeet-nrc/).

Valmistajan annossuositus ei ole käyttökelpoinen. Järkevämpi annostus voisi olla

- minimiannostus  4 mg/kgEP
- raakaruokinnassa vähintään 8 mg/kgEP
- aktiiviset koirat 16 mg/kgEP
- erittäin aktiiviset koirat ja raskasta aerobista työtä tekevät 24 mg/kgEP
- tiineet ja imettävät emät 16 mg/kgEP
- narttupennuille annetaan emän painon mukaan 8 mg/kgEP
- urospennuille annetaan isän painon mukaan 8 mg/kgEP

Annostusta saa muuttaa, jos siltä tuntuu. Yliannostus on haitatonta.

## Kesto

Racing BE-Vimin on myynnissä kolmella eri pakkauskoolla, litran pullosta viiden ja 10 litran kanistereihin. Koiralle ei kannata ostaa kuin litra kerrallaan. Hinnassa on hieman vaihtelua 20 euron molemmin puolim.

Annistelussa voi käyttää ruiskua tai muuta mittaa. Usein on kuitenkin helpompi annostella käyttämällä nyrkkisääntöä teelusikka on 4 ml ja ruokalusikka 12 ml.

Jos koira painaa 15 kg ja sille annetaan raakaruokinnan vähimmäismäärä 8 mg/kgEP eli 120 mg, niin Racing BE-vitamiinia tarvittaisiin 4 ml. Silloin litran pullo riittäisi noin 250 päivää.

## Tarvelasku

koiran paino x 8 = tarve milligrammoina

tarve / 30 = liuoksen annostus millilitroina (millitra on käytännössä sama kuin gramma) 

Esimerkiksi: 15 kg x 8 = 120 mg / 30 = 4 ml = 4 g ~ 1 tl

## Ravintoainekoostumus

- [E-vitamiini](https://www.katiska.eu/tieto/e-vitamiini/koira-e-vitamiini/) 30 mg/ml
- [B1-vitamiini](https://www.katiska.eu/tieto/b-vitamiinit/tiamiini-b1-vitamiini/) 12 mg/ml
- [B2-vitamiini](https://www.katiska.eu/tieto/b-vitamiinit/riboflaviini-b2-vitamiini/) 4 mg/ml
