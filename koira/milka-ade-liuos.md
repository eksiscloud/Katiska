---
title: "Milka ADE-liuos (ADE-vitamiini)"
date: 2019-03-11
categories: 
  - "koira"
tags: 
  - "a-vitamiini"
  - "d-vitamiini"
  - "e-vitamiini"
  - "lisaravinteet"
  - "tuotearvostelut"
  - "vitamiinit"
---

ADE-liuokset korvaavat usein maksan käyttöä koirien raakaruokinnassa, mutta niitä voidaan käyttää myös vitamiinilisän tavoin. Milkan ADE-liuos on siinä suhteessa D-vitamiinilisä.

<!--more-->

ADE-liuokset ovat tehtyjä hevosilla ja/tai naudoille, jonka takia niiden pitoisuudet ovat melkoisen korkeita. Niin korkeita, että nesteiden käyttö ilman laimennusta on hankalaa - varsinkin pienemmille koirille. Samasta syystä ne ovat erittäin riittäviä, eikä Milkan pullo ole mitenkään poikkeus. Litra kestää niin kauan, että jossain vaiheessa voi alkaa kyselemään vitamiinien riittävyyden perään. Toisaalta, siitä selviää annostelemalla pullon viimeistä kolmannesta hieman suuremmissa määrin.

Milkan ADE-liuos sisältää yhdessä millilitrassa, joka vastaa noin grammaa:

\[table id=170 /\]

Siitä selviää, että

- annostus on laskettava D-vitamiinin kautta
- A-vitamiini jää vajaaksi
- E-vitamiinilla ei ole merkitystä

Milkan ADE on siten käytännössä [D-vitamiini](https://www.katiska.eu/tieto/d-vitamiini/d-vitamiini/), josta saadaan osa [A-vitamiinista](https://www.katiska.eu/tieto/a-vitamiini/a-vitamiini/), mutta silti tarvitaan A-vitamiinilisää jostain. Ja kuten niin usein, niin [E-vitamiini](https://www.katiska.eu/tieto/e-vitamiini/koira-e-vitamiini/) on ainoastaan säilömässä öljypohjaa ja koska se on taatusti ns. synteettistä, niin siitäkin määrästä vain puolet on [vitamiiniaktiivista](https://www.katiska.eu/tieto/e-vitamiini/e-vitamiinin-aktiivisuus/).

Siltä osin en pidä Milkan ADE-liuosta kovinkaan käyttökelpoisena. Tarvittavan määrän laskeminen koiran D-vitamiinitarpeelle on työlästä ja saman saa helpommin pillerinä. Eikä tarvitse miettiä A-vitamiinia. Edullisemmasta päästä D-vitamiiniä se toki on. Erillisellä D-vitamiinilla saa kuvioihin myös [maksan](https://www.katiska.eu/tieto/koira-raakaruokinta-raaka-aineet/maksa-vai-ade/) ja kaikki sen mukanaan tuomat ravintoaineet [B-vitamiineja](https://www.katiska.eu/tieto/b-vitamiinit/b-vitamiinit-lyhyesti/) ja hivenaineita myöten.

Ainoa rooli tuolle koirien ruokinnassa on sellaiset tapaukset, joille ei saada syötettyä maksaa missään muodossa. Mutta silloinkin vastaan tulee vaihtoehto etsiä nimenomaan A-vitamiinituote. Tuo kun ei anna riittävää määrää muutoin kuin yliannostamalla D-vitamiinia.

Jos kuitenkin päätät käyttää Milkan ADE-liuosta, tai sitä on valmiina kotona esim. hevosten takia, niin tutustu huolellisesti Katiskan juttuun [miten laimennat ADE-liuoksen](https://www.katiska.eu/tieto/monivitamiinit-ja-mineraalit/ade-liuos/).

**Valmistajan sivut:**

[https://www.biofarm.fi/content/fi/52/58/0/0/208/ADE-vitamiiniliuos%201l.html](https://www.biofarm.fi/content/fi/52/58/0/0/208/ADE-vitamiiniliuos%201l.html)
