---
title: "Alfalinoleenihappo (ALA) koiralle"
date: 2019-07-19
categories: 
  - "koira"
tags: 
  - "ala"
  - "infokortti"
  - "omega-3"
  - "rasva"
  - "rasvahapot"
  - "tarve"
---

Alfalinoleenihappo eli ALA on kasvimaailmasta saatava perustason omega-3 rasvahappo. Siitä voidaan muuttaa muut [omega-3](https://www.katiska.eu/tieto/rasvat/omega-3-perusteita/) rasvahapot, kuten EPA ja DHA.

<!--more-->

## Koiran tarve

- varsinaista tarvetta ei tiedetä
- NRC: ALA 0,044 % kuiva-aineesta, kun LA 1,1 % kuivaineesta
- NRC: pennuilla riittävä saanti kun ALA 0,08 % kuiva-aineesta, kun LA on 1,3 % kuiva-aineesta
- ehdoton rasvan alaraja 5 % kuiva-aineesta
- käytännössä rasvan alaraja on 10 % kuiva-aineesta
- rasvan määrästä riippumatta alhainen linolihapon (LA) saanti aiheuttaa ongelmia

ALA:n oletettu tarve perustuu täysin EPA:n ja DHA:n muunnokseen ja on rakennettu vahvasti ihmisten tutkimuksista. Vaikka koira ei pysty tiettävästi itse tekemään ALA:aa, niin silti ei tiedetä, onko se ehdottoman välttämätön ainoastaan pikkupennuille DHA:n takia. Tosin, asiaa ei myöskään ole tutkittu riittävästi. Jos tarve on, niin se on luultavasti hyvin vähäinen.

## Käyttötarkoitus

- Saada rasvahappoja EPA ja DHA koiralle
- Huoltaa turkkia ja iho
- Vähentää tulehduksia

Koiran huonossa ihossa ja matassa turkissa linolihapon (LA) lisääminen korjasi tilannetta, ei ALA:n. Johtuu siitä, että ihon rakenteessa käytetään nimenomaan LA:ta. Silti myös omega-3 puutos aiheuttaa samaa. Yksikään tutkimus ALA:n ihoa ja turkkia parantavasta vaikutuksesta ei perustu ALA:n lisäämiseen, vaan rasvan kokonaismäärän lisäämiseen. Osassa on käytetty mukana myös sinkkiä.

Oletus tulehduksia vähentävään vaikutukseen perustuu ALA:n muunnokseen, jossa käytetään samaa entsyymiä kuin LA:n muutoksessa (kahden vaiheen kautta) arakidonihapoksi (AA), josta valmistetaan mm. tulehdusvälittäjäaineita. Silti tiedetään, että AA:n määrä kudoksissa pysyy samana riippumatta LA:n määristä, joten säätely tapahtuu muualla kuin LA:n ja ALA:n määrissä. Sen sijaan AA:sta valmistettujen tulehdusvälittäjäaineiden eikosanoidien määrä laskee, kun ALA:aa annetaan enemmän. Se johtuu siitä, että EPA vaikuttaa eikosanoideissa.

Omega-3 rasvahappojen pelätään liian suurina annoksina heikentävän veren hyytymistä, jonka takia niitä ei suositella annettavaksi ennen leikkausta. Tällaista seurausta ei ole koirilla löydetty. Tosin asiaa ei ole tutkittu huomattavan suurilla annoksilla.

## Puutos

Oireet ovat EPA:n ja DHA:n puutoksia.

- huono kasvu
- huonosti paranevat vammat
- kuiva iho ja matta turkki

## Ruoka ja ALA

\[table id=264 /\]

Taulukossa on huomioitava

- prosentti kuiva-aineesta kuvaa ruuissa sadan gramman osuutta ja öljyissä grammaa öljyä per 100 grammaa ruokaa (kuiva-aine 35 %)
- naudanjauheliha ei täytä LA:n tarvetta. Tuo ei välttämättä pidä paikkaansa, koska se riippuu vasikoiden ruokinnasta. Rasvan koostumus myös vaihtelee ruhon osien suhteen
- liha antaa aina suositusten mukaisen määrän ALA:aa ja LA:ta
- Osa ruokaöljyistä on harkitsemisenarvoisia ALA-lisiä, jos ruuan rasvamäärää ei voida nistaa esim. lihomisen takia. Tämä koskee mm. kastroituja uroksia ja sterilisoituja narttuja
- oliiviöljy ja auringonkukkaöljy kelpaavat käytännössä vain LA:n nostamiseen, ALA:aa ne eivät lisää
- kookosöljy ei kelpaa mihinkään

ALA:n koko tarve on huomioitu EPA:n ja DHA:n toiminnan kautta, jonka takia on syytä vakavasti miettiä lisätäkö kasviöljyjä vai kalaöljyjä.

## Huomioitavaa

ALA:n hyödyt ja tehtävät ovat aina rasvahappojen EPA ja DHA toimintaa koiran elimistössä, vahvimmin DHA:n. ALA:n muuntosuhdetta DHA:ksi ei tiedetä, mutta se on huomattavan matala. Osassa tutkimuksia ei ole kyetty mittaamaan DHA:n lisääntymistä ALA:n myötä.

Rasvahappojen tarpeita ei voida erottaa toisistaa kuten vitamiineissa ja mineraaleissa. Ne vaikuttavat toisiinsa, eivätkä muutokset ole lineaarisia ja hallittavia ajatuksella, että kun tätä vähennetään noin paljon ja tätä lisätään sen verran, niin saadaan tarkka muutos johonkin suuntaan. Esimerkiksi ihmiskeskosilla vastikkeessa 0,6 % DHA:ta ja 1 % ALA:aa lisäsi silmien ja aivojen DHA-määrää yhtä paljon kuin jos annettiin 7,1 % ALA:aa - tuo ero tosin johtuu ALA:n huonosta muuttumisesta DHA:ksi.

- Katiskan perusartikkeli: [Rasva ruokinnassa](https://www.katiska.eu/tieto/rasvat/rasva-ruokinnassa/)
- [Kasviöljyvertailu](https://www.katiska.eu/tieto/koira-tuotearvostelu-rasvat/kasvisoljyvertailu/)
- [tee-se-itse öljylisä](https://www.katiska.eu/tieto/koira-lisaravinne-oljy/tee-se-itse-oljylisa/)
