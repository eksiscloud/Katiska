---
title: "Lisäravinneviidakko"
date: 2015-04-28
categories: 
  - "koira"
---

Käydään läpi lisäravinteita. Mitä vaihtoehtoja on, millaisia ne ovat ja mistä niitä voi saada. Tiedetään jo että esim. A-vitamiinin saa helposti [maksasta](https://www.katiska.eu/tieto/koira-raakaruokinta-raaka-aineet/maksa/), mutta entä jos koira ei sitä syö?

[A-vitamiinin](https://www.katiska.eu/tieto/a-vitamiini/a-vitamiini/) tarpeeseen sopii [Milkan ADE- liuos](https://www.katiska.eu/tieto/monivitamiinit-ja-mineraalit/ade-liuos/). Muistetaan että se pitää laimentaa, ja koska itse liuoksesta tulee laimennoksia kymmenen ja näistä taas annoksia se 100 (riippuen koiran koosta ja millaisen laimennuksen haluaa tehdä ja millä haluaa annostella) tämä on järkevä vaan jos laumalla on paljon kokoa.

<!--more-->

## A-vitamiini

Kapselina on olemassa [Bioteekin Super A](http://www.bioteekki.fi/tuotteet/vitamiinit-ja-kivennaisaineet/super-a) jossa on 900 mikroa A-vitamiinia yhdessä kapselissa. Se on auringonkukkaöljy pohjainen. Koska A-vitamiini varastoituu tämä sopii myös pienemmille koirille. Toinen mahdollinen on [Solgarin Vitamin A](http://www.life.fi/Solgar-A-vitamiini-5000-I), jossa on 1500 mikroa yhdessä tabletissa, ja myös hiukan kalsiumia ja C-vitamiinia. Solgarin tuotteet ovat tuttuja siitä etteivät ne yleensä sisällä sokeria, hiivaa, maissia, suolaa, vehnää tai keinotekoisia maku-, väri- tai säilöntäaineita. Tuoteviidakossa siis oiva vaihtoehto hiivaherkälle tai moniallergiselle koiralle.

Kalanmaksaöljyjä on erilaisia, sekä ilman vitamiineja että ADE- lisällä, ja myös ilman A-vitamiinia. Sitä saa sekä kapselina että öljynä. Kun valitset kalanmaksaöljyä mieti syökö koira mieluummin kapselit ruoan seasta vai öljyn. Lue aina tuoteseloste ja mieti koirasi tarpeen mukaan mikä on fiksuin vaihtoehto. [Möller Tupla](http://www.moller.fi/pc-8-12-Möller-Tupla.aspx) sisältää enemmän D-vitamiinia per kapseli kuin [Apteekin Möller + D3](http://www.moller.fi/pc-31-12-Apteekin-Möller.aspx) tai Apteekin Möller kalanmaksaöljy. Mutta Apteekin Möller Kalanmaksaöljyssä taas on enemmän omega 3 rasvahappoja. [Rainbown kalanmaksaöljy](http://www.rainbow.fi/tuotteet/rainbow/elintarvikkeet/ravintolisat/rainbow-omega-3-ade-kalaoljy-vitamiinikapseli-100-kapselia-94-g/) kapselissa on taas reilummin A-vitamiinia per kapseli kuin Möller Tuplassa.[Elivon Omega-3 Sydän](http://www.elivo.fi/terveys/elivo-omega-3-sydan/) on täysin vastaava kuin Rainbow mutta siinä on myös B6-, B12-vitamiineja ja [foolihappoa](https://www.katiska.eu/tieto/b-vitamiinit/foolihappo/).

Isommalle laumalle löytyy sitten [Milka](http://www.biofarm.fi/tuote/milka-kalanmaksaoljy/) Kalanmaksaöljy Biofarmilta. Saatavilla 1, 5, 30 ja 200 litran pakkaukset. A ja D ilmoitetaan KYnä/gramma joten laskemaan "joutuu" taas.

## D-vitamiini

Tästä päästään luontevasti [D-vitamiiniin](https://www.katiska.eu/tieto/d-vitamiini/d-vitamiini/), sen siis voi hyvin ottaa myös kalanmaksaöljystä tai siitä Milkan ADE- liuoksesta. D-vitamiiniin löytyy tuotteita todella paljon, sekä kapselina, tablettina että tippana. Ensimmäisenä pitää päättää että syökö koira mieluummin muutaman tipan ruoan seassa vai kapselina. Kapselit voi toki myös puhkaista ja puristaa ruokaan, tai liottaa pienessä määrässä vettä. Sitten mietitään kuinka monelle koiralle annostellaan - saisiko yhdellä tuotteella katettua koko lauman. D-vitamiinikin varastoituu joten kerralla voi antaa vaikka viikon annoksen, miten se parhaiten sopiikaan.

Muutaman kilon painoisille toimii vielä tipat joissa on 10 mikroa 5 tipassa (esim. [Devisol](http://www.yliopistonverkkoapteekki.fi/epages/KYA.sf/fi_FI/?ObjectPath=/Shops/KYA/Products/OE0333183), tai [Ratiopharm](http://www.yliopistonverkkoapteekki.fi/epages/KYA.sf/fi_FI/?ObjectPath=/Shops/KYA/Products/TE2078400) painavemmille sitten [Bioteekin](http://www.yliopistonverkkoapteekki.fi/epages/KYA.sf/fi_FI/?ObjectPath=/Shops/KYA/Products/TE2072288) tippa joissa on 10 mikroa yhdessä tipassa tai [Biomedin D-tippa](https://www.hyvinvoinnin.fi/biomed-lisaaineettomat-d-vitamiinitipat), jossa siis on yhdessä tipassa 25 mikroa.

Kapseleita ja tabletteja löytyy 10 ([Devisol](http://www.yliopistonverkkoapteekki.fi/epages/KYA.sf/fi_FI/?ObjectPath=/Shops/KYA/Products/OE0333181)), 20, 38, 50, 75, 100 ja 125 mikroisina, joten valinnanvaraa todella on! 10 ja 20 mikron tabletit ovat monet makeutettuja xylitolilla ja tableteissa on myös usein maissitärkkelystä tai vastaavaa sidoainetta, kun taas kapselit ovat öljypohjaisia liivatekuorisia. Tässä muutamia esimerkkiä isomikroisista D-valmisteista:

- [Bioteekin 50 ug](http://www.bioteekki.fi/tuotteet/vitamiinit-ja-kivennaisaineet/super-d)
- [Vida Vahva D 50 ug](https://www.nu3.fi/leader-vida-D-vitamiini-50-60-tab.html)
- [EBN 50 ug](http://www.ebn.fi/ebn-extra-strong-vitamin-mcg-300-kaps-p-900.html)
- [Puhdas + 50 ug](https://www.nu3.fi/puhdas-caps-d-vitamiini-50-ug-100-kpl.html)
- [Solgar 62,5 ug](http://www.life.fi/epages/life.mobile/?ObjectPath=/Shops/HLT/Products/10120029&Locale=fi_FI) (0,5 millissä)
- [Helhetshälsa 75 ug](https://www.nu3.fi/helhetshalsa-vitamin-d3-75-ug-kapselit.html)
- [Naturemedia 100 ug](http://www.naturamedia.fi/d100)
- [EBN 100 ug](http://www.ebn.fi/ebn-extra-strong-vitamin-100-mcg-300-kaps-p-907.html)
- [Puhdas + 125 ug](https://www.nu3.fi/puhdas-caps-d-vitamiini-125-ug-100-kpl.html)

Tällaiseen, ilmeisen uuteen, tuotteeseen törmäsin juuri: [Black Horse D3- jauhe](http://www.biofarm.fi/tuote/black-horse-d3-vitamiini/). Pohjana siinä on merilevä ja ohrajauho, D-vitamiinia 1000 KY:tä 10 grammassa, eli 100 KY:tä yhdessä grammassa joka taasen tekee 2,5 mikroa.

[Racing](http://www.racing.fi/haku-tuotekortti.html?tuote=808) uutuus jossa on 20 ug/pumpun painallus.

## E-vitamiini

[E-vitamiineista](https://www.katiska.eu/tieto/e-vitamiini/koira-e-vitamiini/) kätevin on [E-liuos](http://www.vitabalans.fi/index.php?id=327). Sitä löytyy Vitabalansilta, ja pienelle koiralle löytyy myös kovin riittoisa pikkupullo [Probalans](http://www.vitabalans.fi/index.php?id=5706)\- tuotemerkin alta.

Toinen, vastaava liuos löytyy Biofarmilta, [Milka E](http://www.biofarm.fi/tuote/milka-e-vitamiiniliuos/), jossa on E-vitamiinia 5 mg enemmän millilitrassa, [seleeniä](https://www.katiska.eu/tieto/koira-tarve-mineraali/seleeni/) taasen saman verran. [Black Horselta](http://www.hevari.fi/product_details.php?p=875) löytyy BE- liuos, jossa En määrä toki pienempi kuin pelkkää Etä sisältävissä liuoksissa. Vastaava löytyy myös Probalans- sarjasta, ja Vitabalansin heppapuolelta.

Tabletteina löytyy [Vitatabs E-vitamiini 50 mg](http://www.life.fi/epages/life.sf/fi_FI/?ObjectPath=/Shops/HLT/Products/10250364), joka sisältää tuoteselosteen mukaan vehnän ainesosia. Solgarilla on 268 mgtä Etä sisältävät kapselit (joissa taasen soijaa) mutta määrä alkaa nyt olemaan jo aika iso, vaikka E-vitamiinin yliannostusta koirilla ei tunnetakaan. [Professorilta](https://www.yliopistonapteekki.fi/ya-professorin-e-vitamiini-50-mg-kaps-60-kpl-46967.html) täytyy myös 50 mg kapseli (liivate naudasta) ja [Bioteekilta](http://www.life.fi/epages/life.sf/fi_FI/?ObjectPath=/Shops/HLT/Products/10640272) löytyy 100 mg kapseli (sisältää soijaa). E-vitamiinijauhe löytyy [DogsFirstiltä](http://dogsfirst.fi/vitamin-e-powder-150-g-e-vitamiini-jauhe-fi?search=Vitamin%20e) siinä on 15 mg/gramma e-vitamiinia ja täyteaineena piioksidi. Isompi pönttö jauhoa löytyy sitten [Hevarilta](http://www.hevari.fi/product_details.php?p=1224). Siinä ei ole ollenkaan seleeniä. Tässä on grammassa 50 mg E-vitamiinia, ja pohja dekstroosia. Valmistajana Eclipse.

## Sinkki

[Sinkki](https://www.katiska.eu/tieto/sinkki/sinkki/)\-valmisteita löytyy myös useampia. Ehkä helpoiten saatavat on [Kelasin](http://www.life.fi/epages/life.sf/fi_FI/?ObjectPath=/Shops/HLT/Products/10710325/SubProducts/10710325-0002) ja [Zinkosan](https://www.hyvinvoinnin.fi/zinkosan-sinkkitabletit) 15 mg. Sinkki on Kelasinissa sinkkibisglysinaattina, ja se sisältää maissia. Zinkosanissa on lisänä [C-vitamiinia](https://www.katiska.eu/tieto/c-vitamiini/c-vitamiini/), glukoosia ja fruktoosia ja sinkki sitraattina. 15 mgn sinkkejä ovat myös [Biomedin](http://www.life.fi/epages/life.sf/fi_FI/?ObjectPath=/Shops/HLT/Products/10060482) BioZink ja [Professorin](http://www.apteekkituotteet.fi/Professorin-Sinkki-250-kpl) Sinkki (maissitärkkelys pohjainen). [EBN](http://www.ebn.fi/self-omninutrition-zink-120-tabl-p-924.html) verkkokaupasta löytyy hassu 12,5 mgn sinkki, joka on laktoositon, gluteeniton ja hiivaton. Solgarilta löytyy sinkki [sitraattina](http://www.life.fi/epages/life.sf/fi_FI/?ObjectPath=/Shops/HLT/Products/10120043) (30 mg), [kelaattina](http://www.life.fi/epages/life.sf/fi_FI/?ObjectPath=/Shops/HLT/Products/10120083) (22 mg) sekä se parhaiten imeytyvä muoto eli [pikolinaatti](http://www.life.fi/epages/life.sf/fi_FI/?ObjectPath=/Shops/HLT/Products/10120054) (22 mg). [Biosorilta](http://www.life.fi/epages/life.sf/fi_FI/?ObjectPath=/Shops/HLT/Products/10450024) löytyy myös 30 mg sinkkipikolinaatti, jossa on kiinneaineena käytetty [piimaata](https://www.katiska.eu/ravitsemus/kivennaisaineet/pii/). Myös [Vidan Vahva](https://www.hyvinvoinnin.fi/vida-vahva-sinkki) Sinkki on nyt 25 mg (ennen 30 mg) ja sinkkipikolinaattina. [iHerbiltä](http://www.iherb.com/Eidon-Mineral-Supplements-Zinc-Liquid-Concentrate-2-oz-60-ml/26016) löytyy sinkkiä myös liuoksena, joka voi olla oiva pikkukoiralle koska 2 ml (eli 30 tippaa tuoteselosteen mukaan) sisältää vain 7,5 mg sinkkisulfaattia.

Entäs jos koira on iso tai laumassa on erikokoista vipeltäjää eikä halua ostaa kaikille omia purkkeja muttei myöskään puolitella nappeja? Mennään taas sinne heppapuolelle. [Biotiini Fortella](http://www.vitabalans.fi/index.php?id=329) on oiva raemuotoinen sinkkisulfaatti (älä pelästy, sen kuuluukin haista pahalle) jossa täyteaineena piioksidi ja glukoosi. Sinkkiä siinä 27 mg/gramma. [Milkalla](http://www.biofarm.fi/tuote/milka-biotiini-biomet/) on myös glukoosipohjainen sinkkisulfaatti sekä [Black Horse](http://www.biofarm.fi/tuote/black-horse-premium-biomet/)lla oma Premium Biomet, joka myös glukoosipohjainen ja grammassa se 27 mg sinkkiä. Scandinavian Horse & Dogilta löytyy sitten [Sinkkikelaatti](http://www.scanhd.fi/ryhma/79/tuote/121) joka on erikoishiivapohjainen (taitaa meinata ihan perus [panimohiivaa](https://www.katiska.eu/tieto/monivitamiinit-ja-mineraalit/panimohiiva/)). Siinä 30 mg/g sinkkiä. Sitten jos taas vilkaisee Saksaan niin [Makanalta](http://www.makana.eu/horse/products-a-z/s-z/239/zinc-pro-pellets-with-vitamin-e-750g) löytyy mielenkiintoinen Zink Pro, jossa pohja on vehnälesettä ja mukana myös E-vitamiinia, [rautaa](https://www.katiska.eu/tieto/rauta/rauta/), kuparia ja C-vitamiinia. Muoto on pelletti, ja sinkki on kelaattina. Sinkkiä 15 mg/gramma, ja E-vitamiinia 20 mg/g. Kuparia ei säikähdetä ellei koira satu olemaa bedlington.

Tämä Howling Dog Alaskan [NutraZinc](http://howlingdogalaska.com/index.php?main_page=product_info&cPath=32&products_id=128) on sinkkiglukonaattia ja todella vahva tuote. Siinä on peräti 657 mg sinkkiä teelusikallisessa, eli noin 4,5 grammassa. Sitä ei vain enää saa myydä EU-alueella, koska sinkkiä ei ole hyväksytetty koirille ravintolisäksi.

## Kalsium

Sitten [Kalsium](https://www.katiska.eu/tieto/kalsium/kalsium/).... Pienemmille koirille passaa [CalciumBalans](http://www.vitabalans.fi/index.php?id=144)\- nimiseksi (tuttu Probalans-sarja). Kalsium siinä karbonaattina, ja täyteaineena maltodekstriiniä 5 % (eli maissitärkkelys), sekä [Calphosum D](http://www.verkkosivuapteekki.fi/Aptus-Calphosum-D-jauhe-180-g-tai-400-g) (tri- ja dikalsiumfosfaatti, täyteaine taas se hiiva). Tämän saa myös tablettina. D-vitamiinia Calphosum Dssä on apuaineena, mutta sen määrä on niin pieni että sitä tarvitse huomioida ruokinnassa. Dogs Firstiltä löytyy [kalsiumkarbonaatti](http://dogsfirst.fi/dogsfirst-calcium-powder-500-g-fi?search=kalsium) . Sitraattina löytyy kätevä [Puhdas +](http://www.terveysteekki.fi/tuotemerkit/puhdas-caps/puhdas-kalsiumsitraatti-200-mg-120-g.html) jossa 3 ml sisältää 600 mg. Sitten löytyy Biofarmin [KalkVita](http://www.biofarm.fi/tuote/kalkvita/), jonka annosteluohje on ihan päin seinää, mutta muistamme aina laskea tarpeemme oman koiran mukaan eikä luottaa suoraan valmistajan antamaan määrään. Muistakaa myös että mittalusikoiden tilavuus vaihtelee! Tämän saa myös kilon purnukassa, joka riittääkin sitten hetkeksi.

Ja taas, jos kyseessä on isompi koira tai enemmän eläimiä ostetaan tuote halvemmalta hevostenpuolelta. Kun valitset tuotetta lue ensin tuoteseloste. Jos tuotteesta löytyy iso määrää oksidi-muodossa olevia aineita se todennäköisesti ei toimi. Sitten muista että kalkki sisältää muutakin kuin kalsiumia, ja kalsium on se mitä tarvitaan joten lasketaan sen osuus tuotteesta. [Eclipseltä](http://www.fysiohealing.fi/tuotesivutpdf/rehukalkki.pdf) löytyy rehukalkki (kalsiumkarbonaatti) sekä dikalsiumfosfaatti. [Biofarmilla](http://www.biofarm.fi/tuote/bf-rehukalkki/) on myös oma 10 kilon pöntössä oleva rehukalkki.

## Magnesium

[Magnesiumista](https://www.katiska.eu/tieto/koira-tarve-mineraali/magnesium/) löytyy tablettina [Magnesia 300](http://www.hankintatukku.fi/fi/tuotteet/?-magnesia-sitraatti-300---&product=96) (sitraatti), jossa on magnesiumia 100 mg/tabletti, ja sitten loistava [Puhdas +](http://www.sinunapteekki.fi/catalog/puhdas/puhdas-magnesiumsitraatti-kampanjapakkaus-p-6825.html) magnesiumsitraatti jauhe, jossa yksi mittalusikallinen (1 ml) sisältää 250 mg magnesiumia. Magnesiumia ei kannata ottaa oksidi-muodossa- se toimii lähinnä ulostuslääkkeenä.

## Glukosamiini

[Glukosamiini](https://www.katiska.eu/tieto/koira-nivelet/glukosamiini/) valmisteita tulee myös ovista ja ikkunoista. Se halutaan sulfaattina, koska se on tutkimuksissa imeytynyt hydrokloridi, eli HCL-muotoa paremmin. Ongelmaksi muodostuu myös eettisyys- glukosamiinin kanssa on usein samassa purkissa [Kondroitiinisulfaattia](https://www.katiska.eu/tieto/koira-nivelet/kondroitiinisulfaatti/), eli kondroa joka tehdään valitettavan usein hainrustosta. Lisäksi mukana saattaa olla [MSM](https://www.katiska.eu/tieto/koira-nivelet/msm/):mää jonka hyöty on vähän niin ja näin.

Muutamia valmisteita:

- [ArthroBalans](http://www.apteekkituotteet.fi/epages/Kaupat.sf/fi_FI/?ObjectPath=/Shops/Eura/Products/6410530033401)
- [Vitabalans](http://www.vitabalans.fi/index.php?id=5643) Glukosamin (ei sisällä sokeria, laktoosia tai gluteenia. Päivittäistavarakaupoista, mm. Tarjoustalo)
- [Synomax](http://www.apteekkituotteet.fi/epages/Kaupat.sf/fi_FI/?ObjectPath=/Shops/Eura/Products/6417927100913) (Ei sisällä gluteenipitoisia ainesosia, laktoositon, liivatteeton. Sisältää dekstroosia ja C-vitamiinia)
- [Solgar](http://www.vitaravinne.fi/glukosamiinisulfaatti-1000Â%C2%A0mg-60Â%C2%A0kpl-solgar-p-186.html)
- [Natures Aid](http://nettimiini.com/?product=vahva-glukosamiini-1500mg) (Sisältää myös dikalsiumfosfaattia)
- [Racing Joint Control](http://www.racing.fi/fileadmin/user_upload/skriptit/racing_tuotekortti_pdf.php?tid=174) (Mukana myös kondro, mangaani, metioniini ja c-vitamiini ja kondro haista)
- [Trikem Vimital Joint Rebuild](http://www.trikem.nu/trikem2012_fi2/action.lasso?-response=produkt.lasso&act_kat=13&act_vm=13&act_prod=1032&fakta=P) (mukana kondro, MSM ja pohja dekstroosia eli glukoosia eli rypälesokeria)
- [Trikem Vimital](http://www.cavalloproshop.fi/Trikem-Vimital-Glukosamin-500) (Pohja dekstroosia, mukana myös mangaania)
- [J&V](http://www.jahtivahti.fi/koirien-ruoat/jahtivahti-nivelravinne/) Nivelravinne (tässä kondro haista, sekä myös mangaania, sinkkiä, metioniinia ja c-vitamiinia. Pohja on rehuhiiva)
- [Emin Glucosamin](http://www.borjeskotimaki.fi/tuote/glukosamiini-emin-500g/51779/) (pohja fruktoosia)
- [Horse Flex Joint-Power](http://www.paivolantila.com/product/108/joint-power) (kondro siasta)

Ja HCL-muodossa:

- [GlukosamiiniStrong](http://www.apteekkituotteet.fi/epages/Kaupat.sf/fi_FI/?ObjectPath=/Shops/Eura/Products/6432100024657) (ei sisällä kalaa, eikä äyriäisiä!)
- [Suppleaze Gold](http://1hevosvoima.omaverkkokauppa.fi/Suppleaze-Gold-600g-purkki) (kondro linnusta)
- [Arthroflex](http://www.kivutonverkkokauppa.fi/fi/shop/koira/hoitotuotteet/nivelet/arthroflex+plus+1000+ml) (tämä saatavilla tablettina, jauheena ja nesteenä. Taas mukana kondro, mangaani ja c-vitamiini. Kondro siasta)
- [Criollo GlukoMix](http://www.hevari.fi/product_details.php?p=1521) (kondro naudasta)
- [Aviform](http://1hevosvoima.omaverkkokauppa.fi/Glukosamiini-15-kg)
- [Makana](http://www.paivolantila.com/product/113/glukosamiini)

## Öljyt

Sitten öljyjä..

Kätevä pellavaöljy [Horse Firstiltä](http://www.hooks.fi/produktsida/omega-d-oil-horse-firstr/51558/51559/) jossa on lisättynä D-vitamiini. Taas mainoslupaukset kannattaa ohittaa- tuote sisältää vain pellavaöljyä tuoteselosteen mukaan joten siinä ei ole EPA ja DHA rasvahappoja kuten kalaöljyissä. Dtä siinä on 2,25 ug/ml.

[Biofarm](http://www.biofarm.fi/tuote/omegamax/)in OmegaMax passaa ihan perus käyttöön. Pullo valuttaa helposti joten kannattaa laittaa itse pullo jonkun kupin sisälle tai hankkia pumppu.

[Vauhti-Raksu](http://www.vauhtiraksu.com/nettikauppa/pakasteet/lohioeljy-vauhti-raksu-1l-detail)n kalaöljy säilytetään pakkasessa (tai jääkaapissa). Pakkasessa se on kohmeessa. KennelRehulla on vastaava tonkassa, siitä sitten lusikalla ottaa aina sopivan annoksen.

## Vinkkaa hyvä tuote

Siinä sellainen romaani. Jos tuntuu että olet törmännyt loistavaan tuotteeseen mitä ei tässä mainita niin vinkkaa asiasta jutun kommentointiin, niin lisätään se listaan. Ja muistetaan taas että Google on ystävä ;)
