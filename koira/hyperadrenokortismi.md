---
title: "Hyperadrenokortismi"
date: 2010-01-18
categories: 
  - "koira"
tags: 
  - "hormonit"
  - "korjattava"
  - "stressi"
---

**[![](images/Cushing-188x250.jpg)](https://www.katiska.eu/wp-content/uploads/2010/01/Cushing.jpg)Hyperadrenokortismi** on greyhoundeilla lähes aina stressireaktio. Muilla koirilla se tunnetaan nimellä _Cushingin oireyhtymä_.

Stressissä lisämunuainen alkaa erittämään kortikosteroideja, joista tärkeimmässä roolissa on kortisoli. Kun niiden eritys on liian suurta, tai on kestänyt liian kauan, niin se vähentää aivolisäkkeen muiden hormonien eritystä.

Liiallinen ja liian pitkään kestänyt kortisonin käyttö saattaa aiheuttaa myös tilan.

<!--more-->

## Oireet

Diagnoosi tehdään yleensä oireiden mukaan, sekä selvittämällä onko greyhoundilla stressiä.

Useasti hyperadrenokortismista kärsivällä greyhoundilla haavat ja naarmut paranevat hitaasti, ja haavoilla on taipumus aueta uudestaan. Hyperadrenokortismiin liittyvät myös useimmiten karvanlähtö ja paikallinen kaljuuntuminen, joka tunnistetaan useimmiten kaljuista reisistä.

Verikokeella asia varmistetaan. Hyperadrenokortismidiagnoosi on yleensä positiivinen, jos verikoe näyttää, että:

- valkosolujen kokonaismäärä 2500 tai alle
- neurofiilien ja lymfosyyttien suhde on noussut (yleensä normaalisti 2:1)
- lymfosyyttien määrä on alle 1000 (tyypillisesti 650-800)
- havaitaan nousseita kolesteroli- sekä glukoositasoja
- kokonaisproteiini on noussut jonkunasteisen kuivumisen takia
- globuliini on silti alhaalla

Diagnoosin varmistaminen verikokeesta vaatii kuitenkin kokemusta eläinlääkäriltä, sillä se voidaan helposti tulkita myös jostain tulehduksesta johtuvaksi.

## Hoito

Tärkein hoito on stressin aiheuttajan poistaminen sekä lepo. Rauhoittavien käyttö auttaa yleensä, mutta ei ole vaihtoehto Pohjoismaissa - jo yksistään dopingsäännöstön takia. Aivot tuottavat serotoniinia, joka liittyy lepoon ja rentoutumiseen. Adrenaliini ja kortikosteroidit kuitenkin tuhoavat serotoniinia. Tukihoitona voidaan yrittää käyttää [tryptofaania](http://www.katiska-outlet.com/scitec-tryptophan-kaps-p-838.html) 500 mg suun kautta yhdessä jonkun laajemman aminohappovalmisteen kanssa. Tämän pitäisi auttaa vähentämään hermostuneisuutta, ahdistusta ja muita stressin henkisiä oireita. Tryptofaanin ohella voidaan käyttää myös [glutamiinia](http://www.katiska-outlet.com/scitec-lglutamine-300-p-787.html), 55 mg kolmesti päivässä 14 päivän ajan, sitten kahdesti päivässä tarpeen vaatiman ajan. Aminohappojen käytön hyödyllisyydestä ei ole kuitenkaan olemassa tieteellistä näyttöä. Lisäksi myös [melatoniinia](http://www.katiska-outlet.com/scitec-melatonin-kaps-p-814.html) voidaan kokeilla.

Koska oireisiin kuulu usein myös kuivuminen, niin se on myös hoidettava. Elektrolyyttien määrää lisätään. Varsinkin kaliumin, sillä elimistön korkeat kortikosteroiditasot vähentävät kaliumin määrää, joka raskaan treenin tai harjoituksen jälkeen saattaa altistaa asidoosikselle.

Tyroksiinitasot, nimenomaan T4, on syytä mitata, ja mikäli ne ovat poikkeuksellisen alhaalla, tai stressioireet ovat pahat, niin tyroksiinihoito voi olla syytä aloittaa.

Vitamiinien ja mineraalien saannista on huolehdittava. Myös C-vitamiinin annostelun nostamista 50 mg/vrk suositellaan, mutta happamattomassa muodossa kuten kalsiumaskorbiinina.

Treeniä on syytä muuttaa vähemmän rasittavaksi joksikin aikaa, sekä pyrkiä aktivoimaan greyhoundin intoa. Käveleminen uudessa ympäristössä, vapaa juoksuttaminen ja uittaminen saattavat olla toimivia tapoja.

## Cushingin oireyhtymä

Hyperadrenokortismi on sama asia kuin Cushingin oireyhtymä tai tauti. Muilla roduilla syynä on kuitenkin lähes aina hyvänlaatuinen kasvain aivolisäkkeessä tai lisämunuaisissa. Oireina ovat lihavuus (päärynän mallinen) kohonnut verenpaine sekä karvoituksen lähteminen, koira voi tulla käytännössä kokonaan kaljuksi.
