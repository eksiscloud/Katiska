---
title: "Kalanmaksaöljy koiralle"
date: 2016-10-30
categories: 
  - "koira"
tags: 
  - "a-vitamiini"
  - "d-vitamiini"
  - "dha"
  - "epa"
  - "maksaruoka"
  - "omega-3"
  - "ravintolisat"
---

Kalanmaksaöljy aiheuttaa kammottavia väristyksiä vanhemmassa sukupolvessa, jotka joutuivat ottamaan siitä talvisen D-vitamiiniannoksensa. Siihen aikaan [D-vitamiinia](https://www.katiska.eu/tieto/d-vitamiini/d-vitamiini/) ei pelätty yhtä paljon kuin Suomen nykyisissä suosituksissa ja sitä käytettiinkin melkoisen reippaasti juurikin lapsille - muitakaan lisiä ei oikein ollut. Nykyään sen käyttö ihmisille luulisi olevan vähäisempää, mutta paljon sitä myynnissä kuitenkin on, jopa nesteenä.

<!--more-->

Kalanmaksaöljyä käytetään jonkun verran myös koirille lisänä antamaan D- ja [A-vitamiinia](https://www.katiska.eu/tieto/a-vitamiini/a-vitamiini/) sekä myös [omega-3 rasvahappoja](https://www.katiska.eu/tieto/rasvat/omega-3-perusteita/). Se on käyttökelpoinen lisä, jos koira ei syystä tai toisesta voi syödä [maksaa](https://www.katiska.eu/tieto/koirat/koira-raakaruokinta-raaka-aineet/maksa-vai-ade/). Kannattaa myös vilkaista tuoteselostetta, sillä kalanmaksaöljyissä on eroja. Hinta voi myös nousta rajoittavaksi tekijäksi.

Verrataan heti alkuun muutaman tuotteen sisältöä. Käytin suunnilleen samoja, joista Jenni oli maininnut jutussaan [Lisäravinneviidakko](https://www.katiska.eu/ravitsemus/vitamiinit/lisaravinneviidakko/).

\[table id=209 /\]

Kuten heti näkee, niin tuotteissa on eroja. Hinnoissa on huomattavasti suurempaa vaihtelua, joten ennen ostopäätöstä kannattanee laskea kuinka paljon maksaa päiväannos sekä kuinka pitkälle purkki riittää.

Lyhyesti sanottuna, kalanmaksaöljy riittää tyydyttämään D-vitamiinin tarpeen, mutta A-vitamiinissa jäädään aina jälkeen. Tässä piileekin kalanmaksaöljyn hankaluus, aivan kuten [ADE-liuoksessakin](https://www.katiska.eu/tieto/monivitamiinit-ja-mineraalit/ade-liuos/):

- jotta A-vitamiini ei jäisi vajaaksi, niin olisi joka tapauksessa annettava [maksaa](https://www.katiska.eu/tieto/koira-raakaruokinta-raaka-aineet/maksa-ja-maksa/),
- mutta koska D-vitamiini otetaan liuoksesta, joka antaa A-vitamiinia
- niin maksaa annetaan vähemmän kuin ilman liuosta,
- jolloin saadaan kaikkea muuta mitä maksa tarjoaa, vastaavasti vähemmän,
- eikä niitä saada kalanmaksaöljystä (eikä ADE-liuoksesta)

Hankkijan kalanmaksaöljynä myytävä liuos on mielenkiintoinen. Siinä on huomattavasti enemmän A-vitamiinia kuin ihmisille myytävässä kalanmaksaöljyssä. Lisäksi sen tuoksu on selvästi kalaöljymäinen, joka herättää hieman ihmettelyjä sen koostumuksesta humaanisimpiin tuotteisiin verrattuna. Toisaalta, ei sitä tiivisteenä myydäkään kuten muita. Lisäksi, jos se olisi vahemmin kalanmaksaöljyltä haiseva (ei siis tuoksahtava), niin saattaisi olla riski, että syntymävegaanit hyötyeläimet eivät koskisi siihen. Meillä yksi [hevosista](http://www.vastalaukka.fi) jopa kieltäytyi kauroistaan tuon öljyn takia.

On täysin oma maku- ja maksuasia, että mitä tuotteista käyttäisi. Jos otan esimerkiksi 30 kg koiran, niin Hankkijaa huomioimatta tapahtuisi näin:

\[table id=210 /\]

Se, että jätin suurteollisuustuotteen huomioimatta kulutuksessa lienee selviä. Jos olisi ottanut esimerkiksi 20 litran kanisterin, niin se kestäisi em. koiralla 18 vuotta. Ei sitä vastaan mikään ihmispuolen tuote voi kilpailla - vaikka asiaa tasattaisiin vanhenemisella.

Yksi kalanmaksaöljyjen ostoperuste on omega-3 rasvahapot. Ne ovat ehdottomasti hyödyllisiä, vaikkakin niistä ei ole ehdotonta tarvetta, mutta silti uskaltaisin väittää, että järkevämpää olisi ostaa omega-3 rasvahapot (EPA ja DHA, unohda ALA) erikseen. Helpompi annostaa, ja edullisempaa kokonaiskuluissa.

Itse käytän nyrkkisääntönä, että jos alle 20 kg koiran omistaja, joka ruokkii [50/50-tyylillä](https://www.katiska.eu/tieto/koira-ruokinta-5050/5050-malli/), haluaa käyttää D-vitamiinille kalanmaksaöljyä, koska saa siitä myös omega-3 rasvahappoja, niin en puutu asiaan - varsinkaan jos makupaloina tai palkkana käytetään kuivattua maksaa. Isompien koirien kohdalla taasen ehdotan säännöllisesti muita ratkaisuja, kuten erillistä D-vitamiinilisää.

Tallenna

Tallenna
