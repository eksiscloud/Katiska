---
title: "Rasvattomat lihat"
date: 2016-09-14
categories: 
  - "koira"
tags: 
  - "energia"
  - "liha"
  - "raakaruokinta"
  - "rasva"
---

Koirien paino-ongelman yksi ratkaisuista on tarjota rasvattomia lihoja tai ainakin käyttää laihempaa lihaa korvaamaan osan ns. peruslihoista. Työkalu on periaatteessa - ja toki usein käytännössäkin - aivan oikea, sillä laihdutus perustuu ruokapuolella kahteen asiaan: syödään ruokaa vähemmän ja varsinkin rasvaa vähemmän. Rasva on aina koiran tärkein tapa saada kaloreita.

<!--more-->

Samalla usein todetaan, että rasvattomamman vaihtoehdon ainoa merkitys on saatavat rasvagrammat. Muita eroja lihoissa ei ole. Katiskassa, ja varsinkin [luennossa Lihaa vatsan täydeltä](https://www.katiska.eu/tieto/koira-ruokinta-liha/koiralle-lihaa-vatsan-taydelta/), on käsitelty aihetta mitä liha aidosti on. Kantava ajatus on aina ollut, että lihoilla ei ole eroa, että värillä ei ole väliä, ja ainoat oleelliset asiat ovat

- lihojen kokonaislaatu (kutsutaanko lihaksi keuhkoa, [naudanmahaa](https://www.katiska.eu/tieto/koira-raakaruokinta-raaka-aineet/naudanmaha/), [rustoja](https://www.katiska.eu/tieto/koira-raakaruokinta-raaka-aineet/sidekudos-kollageeni-ja-gelatiini/) jne.)
- [proteiinin](https://www.katiska.eu/tieto/proteiinit/proteiini-ruokinnassa/) määrä
- [rasvan](https://www.katiska.eu/tieto/rasvat/rasva-ruokinnassa/) määrä

Vertaillaan hieman onko lihoissa muita eroja. Vertailu on hieman hankalaa, koska koirille käytettävistä lihoista ei löydy riittävän tarkkoja analyysejä. Reseptiikasta ei voida myöskään mitään laskea, sillä osasten tarkka määrä on tuntematon. Joten vertaillaan Finelin tietoja muutaman ehkä tärkeimmän raaka-aineen välillä.

\[table id=208 responsive=scroll /\]

Kuten muutaman vertailuarvon käyttö osoitti, niin pääsääntöisesti kaikki lihat ovat samalaisia, muutama poikkeus löytyy mm. [A-vitamiinin](https://www.katiska.eu/tieto/a-vitamiini/a-vitamiini/), [D-vitamiinin](https://www.katiska.eu/tieto/d-vitamiini/d-vitamiini/) tai proteiinien suhteen. Proteiinien vaihtelustakin huolimatta voidaan sanoa, että ainoa oleellinen ero löytyy rasvan määrästä - muutoin liha on kuin yhdestä puusta tehty.

Ei se ole yllätys. jos mietitään mitä liha on. Se on lihasta, joka liikuttaa eläintä. Silloin lihassolujen määrä määrää kuinka paljon proteiinia löytyy, ja koska melkoinen osa lihan antamista mineraaleista ja vitamiineista saadaan nimenomaan lihassoluista, niin toki niidenkin määrä on lähellä vakiota - tai erot ovat merkityksettömiä tai lähellä merkityksetöntä.

Tätä ei voi käyttää tekosyynä olla laskematta ruokintaa. Mutta se antaa "korvaavan" työkalun, jos käytettävästä raaka-aineesta ei löydy analyysejä. Sitä voi käyttää myös selityksenä miksi lihojen vaihto ei ole oleellisen tärkeää - edelleenkin väite "vähintään kolmen eläimen lihaa" on höpöä. Se kuuluisi olla:

> Vähintään kolmesta eri kohdasta eläintä

Tallenna
