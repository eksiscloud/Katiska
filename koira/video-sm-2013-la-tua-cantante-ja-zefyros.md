---
title: "Video: SM 2013 La Tua Cantante ja Zefyros"
date: 2014-05-24
categories: 
  - "koira"
tags: 
  - "greyhound"
  - "ratakilpailu"
---

Leikin hieman iPadin kanssa. Oikeammin kokeilin onko siitä videoeditointiin kuten mainostetaan. On siitä, erittäin huomattavan yksinkertaisiin projekteihin. Eli käytännössä ei ole. Vuonna [2013 olimme greyhound racingissä käytännössä voittamattomia](https://www.katiska.eu/katiska/puruvoima/greyhound-racing-2013/ "Greyhound Racing 2013"). Pari kertaa jäimme kakkoseksi, mutta ne olivat tilastotappioita. Heinäkuun alussa juostiin Oulun Virpiniemen radalla 520 metrillä greyhoundien Suomen Mestaruudet - kummallekin sukupuolelle oma. Veimme molemmat. La Tua Cantante paransi (taas) matkan RE:tä voittaen nartut ja sen emän täysveli Zefyros vei urosten mestaruuden erinomaiselle ajalla. On meillä ollut parempiakin päiviä, mutta ei montaa.

<!--more-->

Laitoin videolle molemmat juoksut alkamaan yhtä aikaan, jotta saisi hahmotettua enon ja sisarentyttären suorituksia suhteessa toisiinsa. Lajia harrastavat huomaavat molempien vahvuudet heti - Zefyroksella (_videossa alempi_) se on matkan kahdella ensimmäisellä kolmanneksella, La Tua Cantantella (_videolla ylempi_) taas kaksi viimeistä kolmannesta, varsinkin loppu.

Videolla hieman huijaa se, että niiden kuvauskulmat ovat hieman erilaiset, samaten zoomaus on erilainen. Mutta "maamerkit, lipputangot ym., hahmottavat silti.

https://www.youtube.com/watch?v=gSB32FdDxLw
