---
title: "Koira, maksamakkara ja A-vitamiini"
date: 2022-01-25
categories: 
  - "koira"
tags: 
  - "a-vitamiini"
  - "maksaruoka"
  - "raakaruokinta"
---

Maksa on asettunut koira lihapohjaisessa ruokavaliossa, jota myös koiran raakaruokinnaksi kutsutaan, kohtuullisen yleisesti perusraaka-aineeksi. Tai lisäravinteeksi, miten asian haluaa mieltää. Maksa olisi koiralle hyödyllinen myös kuivamuonien kanssa, kuin 50/50-ruokinnassakin. Aina pelkkää maksaa ei haluta tai kyetä käyttämään.

<!--more-->

Yleisin syy olla antamatta [maksaa](https://www.katiska.eu/tieto/koira-raakaruokinta-raaka-aineet/maksa-ja-maksa/) koiralle ei ole sen sopimattomuus koiralle, joko että maksa aiheuttaisi [närästystä](https://www.katiska.eu/tieto/koira-terveys-narastys/koiran-narastys/) tai suolisto-oireita. Omien kokemusten mukaan ykkösenä on omistajan inho maksaa kohtaan.

Kun ruuasta ei itse tykätä, sen haju ällöttää ja käsittely aiheuttaa pahoinvointia, niin ei sitä anneta koirallekaan. Kärjistän asiaa hieman, että se ymmärrettäisiin: vegaanin on annettava koiralle lihaa, vaikka se omaan pirtaan ei sovikaan; tismalleen sama koskee koiraa. Jos koiraa ei ruokita koirana, niin kannattaa hankkia lemmikiksi kultahamsteri tai posliinikoira.

Kyllä. Maksa on juurikin niin tärkeä ainesosa.

Maksan käytölle on toki vaihtoehtoja. [Maksalaatikko](https://www.katiska.eu/tieto/koira-raakaruokinta-raaka-aineet/maksalaatikko-eineksena/) on ehkä helpoin korvike. Aidosti sitä ei saisi edes kutsua korvikkeeksi, sillä maksalaatikko on koiralle maksaa, joka on vain jatkettu muulla. Maksalaatikon merkitys on siihen käytetyssä maksassa, mutta muiden ainesosiensa myötä se on myös kelpo [ripuliruoka](https://www.katiska.eu/tieto/koiran-suolisto-vatsa/ripulin-kotihoito/), kun koiralle iskee vatsatauti.

Maksalaatikko on myös helpompaa käsitellä ja vapaampaa annostella. Hieman kuin [ADE-liuoksen laimentaminen](https://www.katiska.eu/tieto/monivitamiinit-ja-mineraalit/ade-liuos/) annostuksen helpottamiseksi.

Osa käyttää ADE-liuosta hakiessaan A-vitamiini ja paikatessaan samalla hieman [D-vitamiinin](https://www.katiska.eu/tieto/d-vitamiini/d-vitamiini/) ja [E-vitamiinin](https://www.katiska.eu/tieto/e-vitamiini/koira-e-vitamiini/) saantia. Tai, tuotteesta riippuen, käytetään samaa ADE-liuosta D-vitamiinin saantiin ja paikataan hieman A-vitamiinin ja E-vitamiinin saantia.

ADE-liuoksessa on kuitenkin vakava vaje. Se [ei anna mitään muuta](https://www.katiska.eu/tieto/koira-raakaruokinta-raaka-aineet/maksa-vai-ade/) mitä maksa antaisi. Pelkästään A-vitamiinin.

Se, että maksan annostus lasketaan A-vitamiinin kautta, perustuu kahteen syyhyn:

- A-vitamiini on tarkin annostuksensa suhteen
- A-vitamiinia on tärkein syy antaa maksaa

Se, että maksa on tehokkain tapa antaa A-vitamiinia ja että A-vitamiini on niin tärkeä, ei kuitenkaan tarkoita sitä, että maksan muu ravintoarvo olisi merkityksetön. Kyllä, samat asiat saadaan hoidettua muutakin kautta, mutta paljon hankalammin.

Maksamakkara on yhtä tehokas tapa antaa koiralle maksaa kuin maksalaatikko. Se vain maksaa enemmän, rahassa. Mutta on vaihtoehto, jos mistä tahansa syystä ei maksaa tai maksalaatikkoa halua tai pysty käyttämään.

Yleisesti ottaen maksamakkarassa on **20 % sianmaksaa**.

Valmistajien välillä on hieman eroja. Kirjoituspäivämäärällä suurimmat valmistajat ilmoittivat:

- Snellman: 25 % porsaanmaksaa
- HK: 22 % porsaanmaksaa
- Atria: 21 % porsaanmaksaa

Finelin mukaan sianmaksassa on A-vitamiinia **152 µg/g**, pyöristetään 150 mikrogrammaan.

Tuosta saadaan laskettua, että koska grammassa maksamakkaraa on noin 0,2 grammaa sianmaksaa, niin maksamakkara murusesta saataisiin A-vitamiinia koiralle noin **30 µg/g**.

[NRC](https://www.katiska.eu/tieto/koira-tarve-yleinen/koiran-tarpeet-nrc/):n mukaan koiran tarve on noin **30 µg/kgEP**. 

Nyt meillä on kaikki tarvittavat tiedot, että saadaan ynnättyä maksamakkaran määrä joka tarvitaan, että koiran A-vitamiinin tarve saataisiin tyydytettyä.

Jotta koiran koko A-vitamiinin määrää katettaisiin, niin

- koiralle olisi annettava päivässä grammaa maksamakkaraa elopainokiloa kohden

En tee tuosta taulukkoa. Uskon, että jokainen osaa antaa koiransa painon verran maksamakkaraa grammoina ja pyöristämään lopputuloksen johonkin helposti annettavaan määrään.

Mutta 20 kg koiralle tuo tarkoittaisi reipasta ruokalusikallista päivässä ja saadaan A-vitamiinin tarve tyydytettyä. Ja samassa suhteessa tarjottua kaiken muunkin mitä maksa tarjoaa.

On sitten omistajasta kiinni maksaako tuo liikaa. Eräässä marketissa Snellmanin maksamakkara maksoi 1,59/300 grmman pötkö. 20 kilon esimerkkikoira söisi sen noin 15 päivässä eli kuukauden maksa-annos maksaisi noin 3 euroa.

Maksamakkara toimii aika monella koiralla palkkana. Silloin saisi sitä kautta yhdistettyä palkan ja ravitsemuksen. Helpoin tapa olisi käyttää vaikkapa Jalostajan tuubissa olevaa maksapasteijaa. Jalostaja ei kerro maksan määrää, mutta oletettavasti se on sama kuin maksamakkaroissa.

Tosin — tuubitavaraa tuskin kannattaa laskea saanteihin, koska käytettävät määrät lienevät palkka-akselilla niin matalat. Silloin palkka tulee normisaannin päälle. Se ei ole ongelma, koska maksaa on huomattavan vaikeaa syöttää koiralle liikaa, varsinkaan jalosteina.
