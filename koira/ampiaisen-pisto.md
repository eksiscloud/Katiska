---
title: "Ampiaisen pisto"
date: 2010-01-14
categories: 
  - "koira"
---

**Ampiaisenpisto** on estänyt montaa koiraa kilpailemasta, koska omistajat ovat antaneet kortisonia - eli kyytabletin. Kortisonilla on dopingsäännösten perusteella kahden viikon varoaika, joten sitä olisi käytettävä erittäin varoen. Ainakaan sitä ei saisi antaa vain siksi, että pistossa jotenkin kuuluisi antaa kortisonia ilman selvää syytä. Valitettavan moni lääkäri nöin kuitenkin tekee. Syynä lienee vanha tuttu - halutaan antaa vaikutelma, että lääkäri tekee jotain. Kyytabletin sisältämällä kortisonilla ei ole sinällään mitään haittavaikutusta, ja sen käyttö antaa paremman vaikutelman kuin jääpalan käyttö.

Useimmat greyhoundit eivät itseasiassa suuremmin edes välitä koko pistosta, varsinkaan jos se on suurissa raajoissa tai vartalossa. Nivelten seudulla, alueilla jotka ovat lähellä luuta sekä naaman ja kuonon alueella se voi aiheuttaa turvotusta. Mikäli koira saa useita pistoja ja on selvästi tuskainen, niin eläinlääkärillä on käytävä.

Useimmiten ensiavuksi, jopa radalla, käy pelkkä kylmähoito. Se laskee turvotuksen nopeasti, sekä poistaa kivun. Jos kylmää ei ole saatavilla, niin niinkin yksinkertainen asia kuin kuin sokerinpala painettuna pistoskohtaan auttaa erittäin nopeasti.

Mikäli pistoja on useita, tai turvotus on kuonon tai kaulan alueella ja estää tai vaikeuttaa hengitystä, niin lääkityksenä käytetään antihistamiinia. Ampiaisen pistoksessa kyse on allergisesta reaktiosta, ei myrkytyksestä, ja silloin antihistamiini on tehokkain hoito. Annostuksena voidaan käyttää esimerkiksi lasten annostusta.
