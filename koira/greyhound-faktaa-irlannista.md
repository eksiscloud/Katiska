---
title: "Greyhound-faktaa Irlannista"
date: 2012-01-09
categories: 
  - "koira"
tags: 
  - "greyhound"
  - "irlanti"
---

Suomessa greyhound racing on pienen piirin harrastusta, niin hyvässä kuin pahassakin. Paha ei tässä tapauksessa tarkoita muualla maailmassa greyhound industryn liitettyjä negatiivissävytteisiä sivujuonteita - joista osa on aitoja, osa puhdasta propagandaa - vaan puhdasta harrastelijamaisuutta niin organisaatio- kuin treenaritasollakin.

<!--more-->

Vaikka suomalainen greyhound racing toimii kilpailutoiminnan ja jalostuksen suhteen periaatteessa samalla tasolla lajin valtamaiden kanssa, niin puhutaan kuitenkin lähinnä nimellisestä erosta muuhun suomalaiseen koiraharrastukseen verrattuna. Suomalaisessa greyhound racingissä pyritään sääntöteitse vaikuttamaan lajin turvallisuuteen, jota Kennelliitto ja sen alainen toiminta ei de facto tee, ja jalostus pyörii loppujen lopuksi samojen kantakirjaperiaatteiden kanssa kuin muukin greyhound-maailma, eli ulkopuolella FCI:n ja kansallisten kenneljärjestöjen. Ruotsi on ainoa poikkeus, sillä siellä Kennelliitto on osana greyhound racingiä ja myös hyväksyy muualta tulevat kilpa- ja siitoskoirat.

Joskus on kuitenkin hyvä muistuttaa minkä kokoluokan toiminnasta on kyse muualla maailmassa. Joten vilkaistaan muutamia tunnuslukuja Irlannista.

- Greyhoundit ovat kiinteä osa irlantilaista maataloutta sen sivuelinkeinona
- Greyhoundit luokitellaan lainsäädännöllisesti hyötyeläimiin, ja niitä koskee useat samat säädökset kuin (laukka)hevosia
- Käytännössä yksikään vuokraisäntä tai asuntoalue (_hieman sama kuin asunto-osakeyhtiö_) ei salli greyhoundin pitämistä, edes lemmikkinä
- Irlannissa on 17 toimivaa rataa, noin Etelä-Suomen kokoisella alueella
- Irlannin greyhound-pennuista suurin osa myydään Britteihin - britit johtavat kilpailutoimintaa, irlantilaiset jalostusta
- Greyhound industry vastaa vuositasolla 300 miljoonan euron taloudesta ja on koko ajan kasvussa
- Noin 26500 ihmistä käy radalla seuraamassa greyhound racingiä joka viikko
- Tällä hetkellä' syntyy vuositasolla noin 20000 pentua
- Tyypillinen irlantilainen kasvattaja on maatilallinen, jolla on muutama siitosnarttu
- Yli 70 kilpailussa ykköspalkinto on 6350 € tai yli
- Sijoituslähdön voitosta (_iltaravitasoa..._) voittaja saa yleensä 250 €

Lähde mm. [_Teagasc_](http://www.teagasc.ie/ruraldev/docs/factsheets/58_GREYHOUNDS.pdf) (Agriculture and Food Development Authority)
