---
title: "DHA hoikensi rottia"
date: 2019-05-11
categories: 
  - "koira"
tags: 
  - "dha"
  - "laihtuminen"
  - "omega-3"
  - "rasva"
  - "rasvahapot"
---

Omega-3 rasvahapot ovat terveyden perusta, ainakin jos vetää johtopäätöksiä siitä mistä tehtyjä tutkimuksia omaan RSS-syötteeseen eniten tulee. Maitohappobakteerit ovat hyvänä kakkosena. Oikeammin kolmosten sijaan pitäisi puhua PUFA-rasvoista eli monityydyttymättömistä rasvahapoista.

<!--more-->

Se, että ravitsemus on alkanut siirtämään painopistettä kolmosista monityydyttymättömiin rasvahappoihin, on tietysti vain mukavaa koiramaailmalle, mutta ei se ihmisiäkään haittaa. PUFA:an nimittäin kuuluva käytännössä kaikki [välttämättömät](https://www.katiska.eu/oppitunnit/rasva/) tai ehdollisesti välttämättömät rasvahapot alkaen kuutosten linolihaposta (LA) ja arakidonihaposta (ALA), kiertäen kaikkien [omega-3](https://www.katiska.eu/tieto/rasvat/omega-3-perusteita/) rasvahappojen kautta viitosiin ja yseihin. Ruoka-aineissa se tarkoittaa kaikkia öljyjä ja myös lihoja.

Öljyistä tosin voidaan unohtaa totaalisen turha jäteöljy, jota myös [kookosöljyksi](https://www.katiska.eu/ravitsemus/rasva-ravitsemus/kookosoljy/) kutsutaan, tai ympäristörikos nimeltään palmuöljy.

Rotille annettiin DHA-lisää eli dokosaheksaeenihappoa ja katsottiin mitä tapahtuu läskin ja rasvattoman lihaksen määrille (Farahnak ym. 2019\[ref\]Zahra Farahnak, Julia Lévy-Ndejuru, Paula Lavery, Hope A Weiler. Docosahexaenoic Acid at 0.4% of Dietary Weight Enhances Lean Mass in Young Female Sprague-Dawley Rats. The Journal of Nutrition, Volume 149, Issue 3, March 2019, Pages [479–487](https://academic.oup.com/jn/article-abstract/149/3/479/5324296?redirectedFrom=fulltext)\[/ref\]). Kun ruuassa oli DHA:ta vähintään 0,4 %, niin kasvuvaiheessa olevien naaraiden läskien määrä väheni ja rasvattoman lihaksen osuus nousi. Tuosta sitten voidaan vetää johtopäätös, että DHA:n lisääminen ruuassa auttaa estämään lihomista - ainakin jos olet kasvava rotta.

Omega-3 rasvahappojen hyödyistä laihduttamisen tukena löytyy tutkimuksia aika paljonkin, suuntaan jos toiseen. Tulokset riippuvat melkoisen vahvasti mitä on aidosti tutkittu ja millaisessa tilanteessa, joten pelkkä väite, että kalan omega-3 rasvahapot laihduttaisivat, on kestämättömän kevyt. Itseasiassa, jos syö huomattavan paljon kalaa, niin lihoaa aivan riippumatta EPA:n ja DHA:n määristä, koska rasvagramma on rasvagramma ja kun grammoja on riittävästi, niin kaloreitakin tulee.

Se mitä tässä tutkimuksessa kiinnosti, oli määrä: 0,4 % ruuan painosta. Nyt pitäisi tietää, että mitä rottien ruoka oli, mutta koska käytettiin rehuseosta, niin kuivaa se on ollut. Joten kun tuota prosenttia yrittää siirtää koirien ruokintaan, niin asia kannattaa miettiä kuivamuonan kautta, ei raakaruokinnan kuiva-aineen kautta.

## Kuivamuonat

Käytetään taas esimerkkinä 30 kg koiraa, joka syö tällä kertaa vaikka Nutrima Vital Large Breediä. 26/14 kalkkunariisi (ja naurettavan ylihintainen, mutta sitä ei kukaan kysynyt). Annossuositus on valmistuttajan mielestä 340 grammaa, mutta koska kyseessä on matalan rasvan ylläpitoruoka, niin mennään hieman realistisemmalla 500 grammalla.

Silloin DHA:ta tarvittaisiin 2 grammaa.

Kalaöljykapseleissa on tyypillisesti DHA:ta 100 mg molemmin puoli per kapseli, [Fortixin Omega-3](https://www.katiska.eu/tuotearvostelut/oljyt-rasvat-rasvahapot/fortix-omega-3/) -kapselissa on 120 mg. Ja tässä tulee näisen tutkimusten ongelma vastaan. Määrät ovat sellaisia, että sitä ei hevin saada normiruokinnassa annettua. Jos haluaa 2 grammaa DHA:ta kapselista, jossa on 120 mg, niin tarvitaan

- 30 kg koiralle 17 kapselia päivässä

Tietysti jos esimerkiksi otettaisiin rasvaisempi ruoka, jota annettaisiin vähemmän, niin prosenttilaskujen armottomuuden takia myös tarvittavat kapselit vähenisivät.

Luonnolliset ruokkijat, jotka haluavat kaiken ruuasta, olisivat ihmeissään hekin. Kirjolohessa on Finelin mukaan DHA:ta 237 mg/100 g, joten jos halutaan se kaksi grammaa, niin norjalaista kassilohta pitäisi kantaa 30 kiloiselle vajaa kilo päivässä.

Toki tuosta saa rakennettua itselleen ihan minkä tahansa määrän haluaa. Valitsee vain haluamansa ruokamäärän ja homma hoituu sillä.

Mutta mennään vielä enemmän mutkan kautta ja todetaan, että

- 30 g kuivamuonaa tarvitsee yhden kalaöljykapselin

## Raakaruokinta

Raakaruokinnan miettiminen on vielä vaikeampaa, koska rotat syövät niin suuren osan ruuastaan kuivana, ainakin koti- ja labraolosuhteissa, vaikka mukaan laitetaankin usein myös hedelmiä, vihanneksia jne. Mutta minun on vaikea uskoa, että tutkimusruoka olisi pitänyt sisällään märkiä ruokia.

Jos kuitenkin muutetaan märkäruoka kuiva-aineeksi, niin 30 kg koira söisi noin 350 grammaa kuiva-ainetta kuivamuona-ajattelulla. Silloin tarvittaisiin **12 kapselia** - joka on reipas kourallinen sekin.

## Mitä sitten

Joten tutkimus oli toki mielenkiintoinen, mutta tulos on täysin hyödytön. 0,4 prosenttia ruuasta kuulostaa vähältä, mutta ei se ole, kuten huomattiin.

Esimerkkilaskuissa oli yksi selvä faktaohitus, joka myös tekee tutkimuksesta tulostaan heikompaa. Nimittäin rottien ruoka on vähärasvaista. Toki se antoi viitteen, että DHA saattaa huomattavan isoissa määrissä avustaa rasvattoman lihaksen syntyä ja vähentää lihomista (ainakin kasvun aikana), koska verrokkina käytetty soijaöljy ei vaikutusta antanut. Silti pitäisi huomioida, ja varsinkin koirilla, miten ruuan kokonaisrasva sekä ruuansulatuksen sekä metabolin erot vaikuttavat. Tai mikä merkitys oli sillä, että rotilla oma uloste on oleellinen osa ravitsemusta.

DHA-lisä ei muuten vaikuttanut päättömän paljon rottien kehonrakenteeseen, mutta vitonen vetoa, että on vain viikkojen kysymys, että laihdutusväite löytyy joltain (tai kaikilta) kalaöljykauppiailta.
