---
title: "Mikä on hyvä ruoka koiralle?"
date: 2019-11-24
categories: 
  - "koira"
tags: 
  - "blogit"
  - "kuivamuona"
  - "laatu"
  - "neuvot"
  - "raakaruokinta"
  - "ruokinta-perusteet"
  - "translated"
---

Koiralle ostetaan erilaista kuivamuonaa kerta toisensa jälkeen. Joko ruoka ei sovi koiralle ollenkaan, kakkapussien määrä ja koko ei riitä ulkoilutusreissulla tai sitten tutut ja facebook-maailman tuntemattomat tuomitsevat ruuan laaduttomaksi. Jossain vaiheessa aletaan kysellä hyvän kuivamuonamerkin perään.

<!--more-->

Oma perusvastaus on, että mikä tahansa keskihintainen edes kohtuullisesti koiran vatsalle sopiva ruoka, johon lisätään lihaa - siirrytään siis [50/50-ruokintaan](https://www.katiska.eu/tieto/koira-tieto-ruokinta/koira-ruokinta-5050/koiran-50-50-ruokinta-faq/).

Mutta ei kysymys hyvästä tai laadukkaasta ruuasta rajoitu pelkästään kuivamuoniin. Aivan samaa kysymystä esitetään raakaruokintapuolella - onko tämä liha hyvää koiralle.

Aidosti kysymykseen on täysin mahdotonta vastata. Kyse on jossain määrin arvokysymyksestä, jossa kuivamuonamerkit laitetaan omasta mielestä sopivaan paremmuusjärjestykseen tuoteselosteen, lihan määrän, brändin ja hinnan mukaan - aidosti ihmiset kuitenkin listaavat ruokia, joihin he ovat olleet tyytyväisiä. Ja se on eri asia kuin mitä on laadukasta ruokaa koiralle.

Lihan suhteen pätee aivan sama, mutta kun kuivamuonien ravintosisältö on aina sama (siis muu kuin proteiinien ja rasvaan määrät, mutta sama pätee lihassakin), niin lihojen kohdalla hyvyyttä määrittelee myös mitä omistaja hakee lihoista koiralle.

Jos kaivataan täysravintoa, niin yhden lihan perusjauheliha on erittäinkin huonoa, koska se ei ole täysravintoa. Jos koira on helposti laihtuvaa sorttia, niin hevosen liha on useimmiten huonoa, vaikka jonkun suolistovammaisen omistaja sitä hehkuttaisikin. Jos on jauhettu kokonaista merikalaa, niin se on sinällään ravitsemuksellisesti laadukasta, mutta närästävälle koiralle useimmiten todella huono vaihtoehto.

Ja taas kerran vastaukset heijastavat enemmänkin sitä mitä vastaaja syöttää, kuin että mikä lihatuote olisi millään mittarilla hyvää tai laadukasta.

Yleisellä tasolla vastaus on helppo, eikä siitä pidetä: mikä tahansa kuivamuona on hyvää, kun se sopii koiralle ja omistaja maksaa sen suosiolla.

Kuuntele podcast [Mahdoton kysymys: mikä on hyvä ruokamerkki koiralle](https://www.katiska.eu/tieto/podcastit-vlog/103-mahdoton-kysymys-mika-on-hyva-ruokamerkki-koiralle/), jossa selitän miksi kysymykseen mikä on hyvää tai laadukasta kuivamuonaa tai lihaa ei voi vastata.
