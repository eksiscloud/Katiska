---
title: "Kasviöljyvertailu"
date: 2014-04-17
categories: 
  - "koira"
---

Monet käyttävät koiriensa ruokinnassa öljylisiä. Osa luottaa kaupallisiin sekoituksiin ja osa ostaa päniköittäin öljyjä. Niistä haetaan milloin mitäkin terveysvaikutuksia rasvahappojen muodossa. Luotetaan, että ne parantavat ihoa ja turkkia. Jotkut hakevat niistä lisäpotkua ruokaan energian muodossa.

<!--more-->

Ei puututa tällä kertaa kasviöljyjen omega-6 rasvahappojen toimintaan elimistössä, vaan laitetaan muutama ehkä eniten käytetty rinnakkain ja vilkaistaan saadaanko niihin koostumuksen suhteen eroa.

\[table id=178\]

Tiedot on otettu Finelistä.

On makuasia mitä vertailun öljystä pitää parhaimpana. Oikeammin, mitä pitää tarkoituksenmukaisimpina. Jos etsii pelkkää energiaa, eikä jostain syystä halua ottaa sitä lihasta tai kalasta, niin paras vaihtoehto on [kookosöljy](https://www.katiska.eu/ravitsemus/rasva-ravitsemus/kookosoljy/) (_jos ei murehdi koiran kolesterolia_). Tämä johtuu niin yksinkertaisesta asiasta kuin että siinä on vähiten muualla elimistössä hyödynnettäviä rasvahappoja, joten suurin osa siitä "kelpaa" vain kaloreiksi. Tiedän, tuo on yksinkertaistus, mutta toimiva sellainen. Samalla se laittaa mielenkiintoiseen valoon useammankin kookosöljyyn liitetyn terveysväitteen - se on nimittäin erittäin köyhä niiden rasvahappojen suhteen, joiden voidaan olettaa toimivan iholla ja turkissa.

Jos hakee maksimimäärää omega-6 rasvahappoja, niin paras on tietenkin auringonkukkaöljy. Mutta jos säikkyy o-6 rasvahappojen mahdollista tulehdusta ylläpitävää vaikutusta, niin siitä kannattaa pysyä kaukana.

Nykytiedon perusteella yksikään kasvisrasvoista ei toimi terveellisten omega-3 rasvahappojen lähteenä. Tämä ei ole suurikaan uutinen rasvahappovalmistajien mainostuksesta huolimatta, sillä kasvispuolelta haluttuja o-3 rasvahappoja EPA ja DHA ei saa. Kala ja kalaöljyvalmisteet ovat käytännössä ainoa vaihtoehto. Jos kuitenkin uskoo, että ALA muuttuu koirilla tehokkaasti DHA:ksi ja EPA:ksi (_ainoat omega-3 rasvahapot, joille terveysvaikutuksia on löydetty_), niin silloin kasvisrasvoista paras vaihtoehto on tietysti pellavaöljy.

Jätin tarkoituksella vertailusta kalaöljyt pois. Ne ovat rasvahappokoostumukseltaan täysin erilaisia kasviöljyihin verrattuna. Laitoin vertailuna kirjolohen arvot, jotka eivät tietenkään ole vertailukelpoisia koirille jauhetun kalan kanssa, koska mitatut osat kalasta ovat erit. Mutta se antaa mittakaavaa.

Myös "ihmislaatuinen" sikanautajauheliha on antamassa mittakaava. Niin jauhelihan kuin lohenkin arvot ovat sadalle grammalle, koska tuskin kukaan syöttää niitä ruokalusikallista. Ehkä pikkukoirille, mutta silloin rasvoja ei anneta ruokalusikallista. Taulukosta näkee, että suoraan kokonaiskaloreina laskettuna ruokalusikallinen öljyä vastaisi sataa grammaa 17 % rasvalla olevaa jauhelihaa. Tämä pätee laskennallisesti, mutta käytännössä tilanne ei ole aivan noin yksinkertainen. Kasvisrasvat käyttäytyvät hieman eri tavalla elimistössä, ja niistä saadaan hyödynnettyä vähemmän energiaa. Ne poltetaan eläinrasvoja herkemmin "käyttökaloreiksi" kun taasen eläinrasvat muuttuvat helpommin läskiksi. Tuota eroa kannattaa hyödyntää koirien eroissa.

Taulukko ei siis kykene vastaamaan kysymykseen mikä öljyistä on paras. Se on ainoastaan nopea muistilappu eri öljylähteiden suurimpiin eroihin.
