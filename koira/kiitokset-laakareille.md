---
title: "Kiitokset eläinlääkäreille"
date: 2010-02-24
categories: 
  - "koira"
---

Olen kritisoinut muutamissa viimeisissä Puruvoiman merkinnöissä eläinlääkäreitä, heidät taitojaan ja jopa motiivejaan. Tuli tänään lääkärireissun jälkeen sellainen olo, että toisentyyppistäkin tekstiä eläinlääkäreistä tarvitaan.

Kiitos lääkäreille heidän ammattitaidostaan. Kiitos eläinlääkäreille heidän myötätunnostaan ja empatiastaan. Kiitos kaikesta avusta, jota saavat niin hätääntynyt omistaja kuin hoitoa tarvitseva lemmikki. Kiitos halusta oppia ja kuunnella.

Eläinlääkärit ovat läpileikkaus ihmiskunnasta. Minulla, tai kenellä muullakaan, ei ole oikeutta syyllistää koko ammattikuntaa muutaman kädettömän takia. Lääkärien joukossa on armottomia puurtajia, ammattilaisia ja eläimistä aivan aidosti kiinnostuneita. Heitä on enemmistö, ja ilman heitä olisimme täysin ne. löysät housuissa.

Eläinlääkäreitä tarvitaan ja he ovat arvonsa ansainneet!
