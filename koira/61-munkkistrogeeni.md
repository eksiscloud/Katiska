---
title: "61: Munkkistrogeeni (vlog)"
date: 2016-09-12
categories: 
  - "koira"
tags: 
  - "kaffepaussi"
---

[![20090907-dsc_8272](images/20090907-DSC_8272-150x150.jpg)](https://www.katiska.eu/wp-content/uploads/2016/09/20090907-DSC_8272.jpg)Hevosmaailman luonnonmukaisen ruokinnan maailma sai hermostumaan. Perusasia on sama kuin ennenkin, eli miten huuhaakusetukset elävät ja voivat hyvin, mutta tällä kertaa asia on kytketty hevosiin. Kaikki pätee, soveltuvin osin, myös koiriin. Muistakaa mitä barf opetti aikoinaan, tai mitä superfood- ja [aloekauppiaat](https://www.katiska.eu/ruokinta/raaka-aineet/ravintopommi-aloe-vera/) tekevät nykyään.

<!--more-->

Luonnollisuuden päättömintä akselia edustavat narttujen [valeraskaus](https://www.katiska.eu/tieto/koira-terveys-narttu/valeraskaus/) ja sen hoitaminen. Kyseessä ei ole sairaus, joten sitä ei voi hoitaa. Se, että täysin normaali fysiologinen tila on kuin sairaus luonnollisille hoitajille kertoo vain ja ainoastaan siitä kuinka kaukana ollaan luonnollisuudesta.

Kerron salaisuuden. Vadelma ja munkinpippuri eivät ole vahvoja hormoneita, jotka pitäisi pitää lukkojen takana reseptituotteina, ja jotka aiheuttaisivat dopingtestissä käryn samantien.

Mutta hauskaahan se varmaan olisi, jos vadelman lehti ja munkinpippuri pystyisivät niin tehokkaasti estämään estrogeenin. Se nimittäin mullistaisi niin e-pilleri- kuin aborttimarkkinat. Ei, minua ei naurata.

Mutta jos uskot noihin, niin muista pitää paksut kumihanskaat käsissäsi. Sillä sukupuolihormonit eivät erittele eläinlajeja.

https://www.youtube.com/watch?v=FCUp399hiPA

Sama vloggaus, mutta kiukuttelevammalla aloituksella löytyy myös [Mies & Hevosvoima](http://www.vastalaukka.fi/munkkistrogeeni/) -blogista.

Tallenna

Tallenna
