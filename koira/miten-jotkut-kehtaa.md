---
title: "Miten jotkut kehtaa?"
date: 2016-03-09
categories: 
  - "koira"
tags: 
  - "blogit"
  - "ikakausiruuat"
  - "marikan-keittiossa"
  - "reseptiikka"
  - "tarve"
  - "vlog"
---

Marikan keittiössä tuohduttiin erään "ruokinta-asiantuntijan" lausahduksista. Onko se asiantuntemusta, että osaa katsoa pakkauksen kyljestä, mitä siinä suositellaan, ja suositella tiettyyn elämänvaiheeseen tehtyä ruokaa? Tällä kertaa "asiantuntijan" älynväläykset liittyivät pääasiassa [kalsiumiin](https://www.katiska.eu/tieto/koira-tieto-ravitsemus/koira-tarve-mineraali/koira-ja-kalsium/) ja [E-vitamiiniin](https://www.katiska.eu/tieto/koira-tieto-ravitsemus/koira-tarve-vitamiini/e-vitamiini-ja-koira/).<!--more-->

https://youtu.be/i-8hdnlQMqk

Täytyy vielä tarkentaa, että omasta mielestäni tärkeimpänä tiineen ja imettävän nartun ruokintana ovat nimenomaan liha, muuten fiksusti suunniteltu perusruoka ja riittävä D-vitamiinin saanti. [Juuri saatiin](http://www.hs.fi/tiede/a1457406425722) näyttöä siitä, että äidin veren D-vitamiinitasot voisivat ihmisillä korreloida MS-taudin esiintyvyyden kanssa - siis vaikutuksia riittää todella pitkälle  tulevaisuuteen. Lisäksi [D-vitamiini](https://www.katiska.eu/tieto/d-vitamiini/d-vitamiini/) vaikuttaa luustoon ja aina niin tärkeään vastustuskykyyn. Riittävällä E:n ja kalsiumin saannilla on osansa, mutta tärkeintä on kokonaisuus, jossa on huomioitu myös riittävä proteiini ja energia, ja ruokinta perustuu sulavaan eläinperäiseen ravintoon - nämäkään eivät koiranruokien ihmeellisessä maailmassa ole itsestäänselvyyksiä.

Mikä parasta tai pahinta, kokonaisuuden saaminen toimivaksi edellyttää hiukan laskemista. Ja on säälittävää, että jotkut "asiantuntijat" eivät vaivaudu edes lukemaan, mitä ylipäänsä pitäisi laskea - jos siitä olisi joku käry, tiineen nartun ensisijainen lisä ei varmaankaan olisi E-vitamiini, yliannoksella.

Tuohtumusta purettiin suunnilleen 22 ja puoli minuuttia.
