---
title: "Fortix 100% Beta-alanine"
date: 2019-03-11
categories: 
  - "koira"
tags: 
  - "lisaravinteet"
  - "maitohappo"
  - "rasitus"
  - "tuotearvostelut"
---

Maailmassa on kaksi urheilulisäravinnetta, jotka tutkitusti parantavat suorituskykyä. Kreatiini on toinen, ja beta-alaniini on sitten toinen. Ehdoton lisä kaikille aktiiville koirille, varsinkin kilpailutasolla. Tehostaa suorituskykyä ja vahvistaa palautumista.

<!--more-->

Fortixin [beta-alaniini](https://www.katiska.eu/tieto/treenin-lisat/beeta-alaniini/) (tai kirjoitusmuodolla beeta-alaniini) on puhdasta tavaraa ilman jatkeaineita. Se on yleensä einen arvokasta, mutta nyt hinta kohtaa purkkikoon. Se on maustamattoman hyvinkin neutraalin makuista, jonka takia nirsotkin syövät sen ruokansa joukossa. Siinä olikin oleellisimmat tiedot.

Beeta-alaniini on aminohappotyyppinen yhdiste, jota löytyy kehosta luonnollisestikin. Siksi se ei ole ongelma dopingvalvonnassa, vaan on täysin laillinen ja luvallinen käyttää. Oleellisinta siinä on se, että se saa jaksamaan maitohappokuormaa paremmin. Sillä ei siis saa suoraan sinänsä vahvempia tai nopeampia lihaksia, vaan hieman enemmän kiloja, metrejä ja sekunteja. Oleellinen etu kaikessa, jossa koira esittää raakaa voimaa tai maksimaalista nopeutta. Weight pulling, vinttikoirat, agilityt, luolakoirat... yleensä aina kun suoritukseen liitetään termi anaerobinen.

Beeta-alaniini taistelee yksinkertaistettuna [maitohapon](https://www.katiska.eu/tieto/lihashuolto/maitohappo/) tuomaa elimistön happamuutta ja siitä seuraavaa totaalista väsymistä vastaan. Saadaan siirrettyä maitohapporajaa hivenen kauemmaksi. Jos liikkuva koira ei rasita itseään tuohon rajaan asti, niin hyöty on epäselvempi. Jos vinttikoira jaksaa 500 metriä ennen väsymistään, niin 300 metrille beeta-alaniin ei tuo suoritukselle lisätehoja, koska ollaan jaksamisalueella. Jos painoja vetävä weight pulling -koira vetää kilpailuissa 1500 kiloa, niin 15 kg ketjun ulkoiluttaminen treenaamisen nimissä ei sinänsä vaadi beeta-alaniinia itse suoritukseen.

Sen vahvuus lihaksisto kasvussa ja suorituskyvyn nousussa tuleekin kahdessa asiassa. Ensimmäinen on tietenkin mahdollisuus treenata hieman lujempaa. Tolkku kuitenkin mukaan, sillä sellaista ihmeainetta ei ole keksittykään, joka suojaisi treenarin ahneudesta johtuvalta [ylirasitukselta](https://www.katiska.eu/tieto/loukkaantumiset-ja-vammat/hermostollinen-ylikunto/). Toinen on se, että beeta-alaniini tehostaa palautumista, varsinkin yhdessä [kreatiinin](https://www.katiska.eu/tieto/treenin-lisat/kreatiini/) kanssa. Siksi se on perusainesosa palauttamisessa, kuten palautusjuomissa (palkkareissa). Nimenomaan tuossa roolissa sitä käytetään pitkäkestoisessa aerobisessa rasituksessa oleville, kuten pitkän matkan valjakoille tai metsästyskoirille.

Beeta-alaniinin käyttöä on käsitelty Katiskan koulutuksessa [Urheilukoiran palauttaminen](https://www.katiska.eu/tieto/palauttaminen/urheileva-koira-ja-palauttaminen/).

Koska beeta-alaniini lisää lihasanaboliaa, niin sitä kannattaa käyttää tukihoitona lihasvammoissa sekä vanheneville koirille.

Annostusta ei koirille varsinaisesti ole. Mutta melkoisen vakiintuneeksi annokseksi on jäänyt beeta-alaniinia vahvimmin jo alusta asti käyttäneiden greyhoundien kautta teelusikallinen eli noin 4 grammaa 30 kilon kokoluokassa ja muut sitten suunnilleen suhteessa siihen. Sen lisäksi puolikas ekstra-annos palauttamiseen.

Vanhuksille riittänee puolikas tai kolmasosa, ja lihasvammoissa voi tuplata.

Beeta-alaniinin käyttö kannattaa aloittaa jo treenikaudella, mutta viimeistään kuukausi ennen tärkeintä kilpailua. Se kaipaa määrättyä latausjaksoa.

Beeta-alaniini jää eräällä tavalla varastoon elimistöön, joksiki  aikaa. Lopettamisen jälkeen sen vaikutus on nähtävillä, yksilöstä riippuen, parista viikosta kuukauteen, jonka jälkeen koira palaa eräällä tavalla normaaliin jaksamiseensa. Suurempaa merkitystä tuolla ei ole, koska beeta-alaniini ei nosta painoa, kuten kreatiini tekee. Mutta se kannattaa huomioida ihan rahan takia, jolloin beeta-alaniini voidaan periaatteessa lopettaa jo hieman ennen kilpailukauden loppua - tietysti edellytyksellä, että koira harrastaa lajia, jossa on kilpailukausi. Agilityssä voidaan miettiä kuuriajattelua sen suhteen koska tehdään kovempia treenejä ja koska pääkilpailut ovat.

Tosin, Fortixin puhtaassa beta-alaniinissa on sen verran tolkkuinen hinta, että kuluja ei tarvitse miettiä yhdellä tai kahdella koiralla. Isojen laumojen omistajat ovat tässäkin hieman toisessa jamassa, koska grammakulutus on niin suurta.

**Myyjän sivut:**

[https://sporttimekka.fi/product/fortix-pure-100-pros-beta-alanine-250-nbsp;g/18479](https://sporttimekka.fi/product/fortix-pure-100-pros-beta-alanine-250-nbsp;g/18479)

Vastaava tuote, mutta tylsemmin pakattuna ja siten vielä edullisemmin on [GymBeam-tuotemerkillä](https://sporttimekka.fi/fi/product/gymbeam-beta-alanine-250g/19246).
