---
title: "Glykogeeni"
date: 2010-06-17
categories: 
  - "koira"
tags: 
  - "haima"
  - "hiilihydraatti"
  - "maksaelin"
  - "verensokeri"
---

**Glykogeeni** on eläinten varastohiilihydraatti samaan tapaan kuin tärkkelys kasveilla. Se on pitkäketjuinen polysakkaridi, joka rakentuu yksinomaan glukoosimolekyyleistä.

<!--more-->

Glukoosin varastoimista glykogeeniksi verenkierrosta aktivoi haimasta erittyvä insuliini, kun verenkierrossa on liikaa glukoosia. Glykogeenia muodostuu pääasiassa maksa- ja lihassoluissa.

Maksasolut ylläpitävät veren glukoosipitoisuutta glykogeenivarastojensa avulla, mutta lihassolut eivät vapauta glykogeenia verenkiertoon vaan käyttävät niitä omaan energiantuotantoonsa lihastoiminnan aikana.

Glykogeeni hajoaa takaisin glukoosiksi reaktiosarjassa nimeltään glykolyysi, jota säätelevät haiman tuottama glukagoni hormoni ja lisämunuaisten adrenaliini.
