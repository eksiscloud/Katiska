---
title: "Fortix Magnesium & Kalium"
date: 2019-03-04
categories: 
  - "koira"
tags: 
  - "elektrolyytit"
  - "kalium"
  - "lisaravinteet"
  - "magnesium"
  - "tuotearvostelut"
---

Magnesium ja kalium ovat liikkuvien koirien peruselektrolyyttejä, joita käytetään mm. palauttamisen tehostamisessa. Fortixin kapseliin on ladattu molemmat sitraattimuodossa, joka on etu sekä rajoite.

<!--more-->

Magnesium ja kalium eivät kuulu yleensä jokapäiväisiin lisiin, vaan niitä käytetään erilaisiin tarkempiin tarpeisiin. Palauttaminen on yksi sellainen, oli kyseessä sitten esteitä hyppivä agilitykoira tai ovaalilla kilpaileva vinttikoira, päivätyön tehneestä metsästyskoirasta puhumattakaan.

Useimmat ostavat kaliumin ja magnesiumin erikseen, mutta jos purkkipaljous pelottaa, niin Fortixin kapseli on yksi ratkaisu. Se ei toisin sovi kaikille, juurikin kapselimuotonsa takia. Molempien elektrolyyttien määrät on mitoitettu varovaisella annoksella ihmisille ja se sulkee käytännössä suuremmat koirat kokonaan ulkopuolelle. Sen sijaan pienemmälle keskikoolle tai lisänä palautusjuomaan se saattaisi ollakin houkutteleva ratkaisu - varsinkin jos ei ole tarvetta kovan kilpailutason annoksille.

Sen sijaan aktiiviselle omistajalla tuote on harkinnan arvoinen.

Magnesiumsitraatti on hyvin imeytyvää ja on erinomainen valinta markkinoilla, jotka varsinkin päivittäiskaupan puolella perustuvat magnesiumioksidiin. Se ei imeydy ja toimii parhaimmillaankin vain ulostuslääkkeenä.

Kaliumsitraatti on taasen paljon kyseenalaisempi valinta. Sen tuotantohinta on alhainen, koska se on yleinen elintarviketeollisuuden lisäaine happamuudensäätelyssä. Ongelmana on sen huomattavan matala imeytyminen.

Kyseessä on siis kompromissi ja ostajan on päätettävä kuinka korkealla arvostaa helppouden ja kuinka suuren merkityksen laittaa kaliumin imeytymisen kysymysmerkeille.

Matalahkot määrät mahdollistavat helpolla tavalla pitkin päivää annettavan tasaisemman ”virtauksen”. Isompi määrä kerralla saattaa olla vatsaa ärsyttävää ja sitraattimuoto lisää entisestään riskiä, mutta jos päiväannos jaetaankin kolmeen osaan, niin saanti on edelleen sama, mutta kerta-annos tietenkin pienempi.

Joten jos koiralle haluaisi noin 250 mg magnesiumia ja noin 300 mg kaliumia (tyypillisiä määriä 30 kilon koiralle ei-niin-ekstriimissä-tarpeessa), niin kun antaa yhden kapselin aamulla, yhden palautusjuomassa ja yhden iltaruuassa, niin saa koko päiväksi taseisen virran: hieman varastojen latausta, työn jälkeen välittömän piikin ja illlalla yötä varten varastojen täydennystä.

Purkissa on 150 kapselia ja yksi kapseli sisältää:

- magnesiumsitraattia 500 mg, josta magnesiumia 80 mg
- kaliumsitraattia 300 mg, josta kaliumia 108 mg

Annostusta koirille on vaikea laskea, koska tuotetta ei ole tarkoitettu päivittäisen tarpeen korjaamiseen. Mutta jos miettii palauttamista ja koirien rasitusta, niin yksi kapseli päivätasolla riittäisi noin 10-20 kiloiselle. Tietysti sillä edellytyksellä, että kaikki imeytyy, jota ei siis tapahdu.

Silloin 150 kapselin purkki kestäisi tuossa kokoluokassa 2,5 kuukaudeksi, jos oletetaan 2 rasituspäivää viikossa.

**Huomaa**: tuotesivulla mainostetaan paljon suurempia pitoisuuksia. Se tulee ravintolisäkaupan tyypillisestä tavasta kertoa määrät jostain oletetusta päiväannoksesta. Tässä tuotteessa on päätetty, että se olisi kolme kapselia ihmisellä. Tuon annostuksen järkevyydestä tai tarpeellisuudesta voidaa keskustella, mutta se kertoo samalla, että valmistaja toivoo myyntikierron olevan vajaa kaksi kuukautta per asiakas.

**Myyjän sivu:**

 

[https://sporttimekka.fi/fi/product/fortix-magnesium-kalium-150-kaps-/18406](https://sporttimekka.fi/fi/product/fortix-magnesium-kalium-150-kaps-/18406)
