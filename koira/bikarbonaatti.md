---
title: "Bikarbonaatti"
date: 2010-01-18
categories: 
  - "koira"
---

**Bikarbonaatti** (HCO3) on yksi kehon tärkeimmistä puskureista. Bikarbonaatti palauttaa molemmat, happaman ja emäksisen, lähemmäksi kehon normaalia pH:ta. Keholla on määrätty pH-arvo tai happamuus, jolla se toimii parhaiten. Koska tämä on kriittinen elämän suhteen, niin sydämellä ja soluilla on useita puskureita jotka pyrkivät pitämään pH:n optimina, 7,4 ± 0,5. Korkeampi pH-arvo kertoo emäksisyydestä ja alempi happamuudesta.

**<!--more-->** Kun koira juoksee kovavauhtisen sprinttisuorituksen (kuten greyhoundit), lihassolut pilkkovat glukoosia saadakseen lihaksille energiaa. Lyhyen ajan kilpailussa, lihassolujen glukoosi muuttuu maitohapoksi ja laktaasiksi. Puskurit solussa ja sen ulkopuolella (veressä) neutralisoivat tämän hapon, jotta se ei alentaisi pH:ta ja vaurioittaisi soluja. Tutkimus greyhoundien sprinttiharjoituksista osoitti, että viisi minuuttia 400 metrin kilpailujen jälkeen veressä oli 15 kertainen ja lihaksissa seitsenkertainen laktaasipiikki. Tänä aikana veren pH oli hivenen alle 7,1 (joka on hapan). Vasta 30 minuutin kuluttua kilpailusta nämä arvot olivat palautuneet normaaleiksi (Rose ja Bloomberg, 1989).

Huonokuntoinen koira, joka juoksee liian kovaa ja liian kauan, voi tuottaa liian paljon maitohappoa puskurijärjestelmän käsiteltäväksi, jolloin tuloksena voi olla _exertional rhabdomyolysis_ tai [metabolinen asidoosi](https://www.katiska.eu/terveys/rasitus-terveys/metabolinen-asidoosi/).

[Bikarbonaatin](https://www.katiska.eu/ravitsemus/kivennaisaineet/bikarbonaatti/) puute voi tulla myös kiivaasta läähätyksestä. Kehossa bikarbonaatti on tasapainossa hiilidioksiidin kanssa. Läähätyksessä hiilidioksidin määrä veressä laskee ja pH kasvaa (hengitysalkaloituminen). Tämä lisää munuaisten toimintaa, joka tehokkaasti poistaa bikarbonaattia. Koiralla, joka kilpailee tässä tilassa, on [pienemmät puskurit](https://www.katiska.eu/tieto/palauttaminen/veren-puskurit-bikarbonaatti/) maitohappoa vastaan ja suurempi riski saada metabolinen asidoosi.

Erittäin paljon kiihtyvälle greyhoundille (säätäkää muille koon mukaan - arvio 30 kg) voidaan antaa ravintolisänä 1/2 teelusikallista ruokasoodaa kerran päivässä. Minusta tuo on vain varsin korkea määrä ja käyttäisinkin jotain välillä hyppysellinen - 1/4 teelusikkaa.

- Kupillinen vettä maustettuna tilkalla maitoa (tekee maistuvammaksi)
- Kaksi teelusikallista hedelmäsokeria
- Yksi teelusikallinen elektrolyyttivalmistetta (mieluiten koirille suunniteltua)
- enintään puoli teelusikallista ruokasoodaa (1/4 saattaa ärsyttää vatsaa vähemmän)
