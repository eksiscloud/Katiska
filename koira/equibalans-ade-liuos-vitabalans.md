---
title: "Vitabalans/Equibalans ADE-liuos (ADE-vitamiini)"
date: 2021-04-09
categories: 
  - "koira"
tags: 
  - "a-vitamiini"
  - "d-vitamiini"
  - "e-vitamiini"
  - "lisaravinteet"
---

[![](images/Equi-ADE-liuos-1-l-2065-7-FI-flat-768x768-250x250.jpg)](https://www.katiska.eu/wp-content/uploads/2019/03/Equi-ADE-liuos-1-l-2065-7-FI-flat-768x768.jpg)Vitabalansin valmistama Equibalans ADE-liuos antaa periaatteessa seleenin lisäksi kolmea vitamiinia A-, D- ja E-vitamiinia. Pitoisuuksiensa takia se on kuitenkin koirille hyödyllinen vain A-vitamiinilisänä.

Equibalans ADE-liuoksesta löytyy myös [tuotearvostelu](https://www.katiska.eu/tieto/koira-tuotearvostelu-vitamiini/equibalans-ade-liuos/).

## Annostus

Equibalans ADE-liuos annostellaan koirille [A-vitamiinin](https://www.katiska.eu/tieto/koira-tarve-vitamiini/a-vitamiini-retinoli/) mukaan ja annetaan useimmiten kerran viikossa. Toki se riippuu koiran koosta.

Koiran [perustarpeena](https://www.katiska.eu/tieto/ravitsemus/mita-tarkoittaa-koiran-tarve/) voidaan pitää 30 µg/kgEP. Yleensä ADE-liuoksia annetaan koirille kerran viikossa, koska A-vitamiinin pitoisuus on niin korkea. Silloin tarve kerrotaan seitsemällä ja olisi 210 µg/kg.

Kaikki annosmäärät on laskettu kerran viikossa annostelulle.

- 0,06 ml/kg
- 1 ml on suoraan sopiva annos 15 kg koiralle
- tiineet ja kantavat nartut 0,12 ml/kg
- pennuille annetaan kasvun rauhoittumiseen asti nartuille emän ja uroksille isän painon mukaan

Jos 15 kg koiralle antaa Equibalans ADE-luosta 1 ml kerran viikossa, niin

- D-vitamiinille tulee vajetta 0.7 µg/kgEP annostuksella viikossa 46 µg, joten lisänä tarvitaan 50 µg
- E-vitamiinia ei huomioida, joten sitä täytyy antaa koko ajan normaalisti

## Kesto

ADE-liuokset ovat niin riittäviä, että niissä tulee säilytysaika vastaan ennenkuin pullo on tyhjä. 50 kg koiralle Equibalans ADE-liuos riittää vajaaksi 5,5 vuodeksi. Hinnat liikkuvat 20 euron tuntumassa.

## Tarvelasku

Laskeminen tehdään kahdessa vaiheessa. Ensin lasketaan Equibalans ADE-liuoksen annostus A-vitamiinille. Sen jälkeen lasketaan paljonko tarvitaan D-vitamiinia lisää. Oletus on, että koira on raakaruokinnalla tai 50/50-ruokinnalla. Kuivamuonaa syövillä lisä ei ole ehdottoman välttämätön, mutta jos antaa vaikka rasituksen takia, niin annos on esimerkiksi puolet lasketusta.

**Liuoksen annos:**

koiran paino x 0,06 = annos millilitroina kerran viikossa

Esimerkiksi: 40 kg x 0,06 = 2,4 ml ~ 1/2 tl

**D-vitamiinin lisääminen:**

koiran paino x 4,9 = tarve mikrogrammoina kerran viikossa

liuoksen annos x 27,5 - tarve = lisättävä D-vitamiini kerran viikossa

Esimerkiksi: 40 kg x 4,9 = 196 µg | 2,4 ml x 27,5 - 196 µg = -130 µg ~ 125 tai 150 µg kerran viikossa (kumpikin annos käy, riippuen minkä vahvoista D-vitamiinia kotona on). Jos lopputulos on plusmerkkinen, niin D-vitamiinilisää ei tarvita.

## Laimentaminen

Annos saattaa olla niin pieni, että sen mittaaminen on vaikeaa. ADE-liuosta voi myös [laimentaa](https://www.katiska.eu/tieto/monivitamiinit-ja-mineraalit/ade-liuos/).

Voit kaataa toiseen pulloon esimerkiksi 3 kk annoksen. Laske ensin viikkoannos ja kerro 12:sta. Kaada määrä pulloon. Lisää kolme osaa vettä. Viikkoannos on silloin neljä kertaa suurempi kuin laskettu.

Esimerkiksi:

12 kg tarvitsee Equibalans ADE-liuosta kerran viikossa 0,72 ml. Kolmen kuukauden annos olisi 0,72 ml x 12 vk = 8,64 ml. Kaada pulloon tuo määrä tai hieman yli 2 teelusikallista. Lisää vettä 8,6 ml x 3 = 25,8 ml eli hieman yli 2 ruokalusikallista. Kerran viikossa annetta annos olisi 0,72 ml x 4 = 2,88 ml eli noin 2/3 teelusikallista.

25 kg koiralle voitaisiin tehdä vuoden annos. Silloin viikkoannos kerrotaan 52:lla: 1,5 ml x 52 = 78 ml eli 0,78 dl - hieman yli 3/4 desilitraa. Lisätään vettä 78 ml x 3 = 234 ml = 2,34 dl. Annos kerran viikossa olisi 1,5 ml x 4 = 6 ml eli puolikas ruokalusikallinen.

## Ravintoainekoostumus

- [A-vitamiini](https://www.katiska.eu/tieto/a-vitamiini/a-vitamiini/) 3300 µg/ml
- [D-vitamiini](https://www.katiska.eu/tieto/d-vitamiini/d-vitamiini/) 27,5 µg/ml
- [E-vitamiini](https://www.katiska.eu/tieto/e-vitamiini/koira-e-vitamiini/) 40 mg/ml
- [seleeni](https://www.katiska.eu/tieto/koira-tarve-mineraali/seleeni/) (natriumseleniitti) 0,02 mg/ml (millilitra kattaa noin 3 koirakilon päivätarpeen)
