---
title: "Makkararuudun teko"
date: 2012-06-25
categories: 
  - "koira"
---

[![](images/20120307-untitled-059.jpg "20120307-untitled-059")](https://www.katiska.eu/wp-content/uploads/2012/06/20120307-untitled-059.jpg)Metsäjäljen harrastaminen lienee suosituin palveluskoirien koemuoto. Syykin on selvä. Se on helppoa ja jälkeä voi harrastaa ilman treeniporukkaa. Vaikka metsäjälki (erotuksena IPO:n peltojäljestä) lieneekin harrastuksena se ainoa, jossa koira toimii käytännössä ilman ohjausta, niin se ei kuitenkaan tarkoita, että jälkeä voisi alkaa ajamaan kylmiltään ilman opettelua. Ja se tapahtuu kouluttajan ohjauksessa.

<!--more-->

Jäljen alkeisiin löytyy vähintään yhtä monta metodia kuin on kouluttajaakin, mutta makkararuudulla aloittaminen lienee yleisin tällä hetkellä. Oma mielipiteeni on, että pohjatyön voi opettaa nopeamminkin, mutta ruudun käyttö on kuitenkin ehkä turvallisin tapa - siinä on hankala töpeksiä (ellei varta vasten oikein yritä tehdä virheitä). Lisäksi makkararuutu perustuu ruuan käyttöön motivaattorina, joka on jostain syystä se suosituin työkalu tänä päivänä.

Tein lyhyen videon makkararuudusta - sen tallaamisesta sekä nuoren mali-uroksen toisesta käynnistä ruudussa. Olkaa hyvä - muutama minuutti ruohikolla kävelyä ja koiran piknikkiä.

**Makkararuudun tamppaus:**

https://youtu.be/6amr7wpFmTw

**Nokka makkararuudussa:**

https://youtu.be/\_j3IO8hC-zg
