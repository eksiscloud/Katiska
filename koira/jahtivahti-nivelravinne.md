---
title: "Jahti&Vahti Nivelravinne"
date: 2021-04-08
categories: 
  - "koira"
tags: 
  - "annostus"
  - "glukosamiini"
  - "nivelet"
  - "nivelrikko"
  - "tuotearvostelut"
---

[![](images/jahtivahti-nivelravinne-204x250.png)](https://www.katiska.eu/wp-content/uploads/2021/04/jahtivahti-nivelravinne.png)Hankkijan valmistuttama Jahti&Vahti Nivelravinne on koirille suunnattu glukosamiinivalmiste nivelten hoitoon ja huoltoon. Se on ns. yhdistelmätuote, joka antaa muutakin kuin [glukosamiinia](https://www.katiska.eu/tieto/koira-nivelet/glukosamiini-koiralle/). Suurin osa sisällöstä on kuitenkin hyödytöntä koiralle, kuten kaikissa vastaavissa tuotteissa.

<!--more-->

## Annostus

Kaikki glukosamiinituotteet annostellaan aina glukosamiinin mukaan riippumatta mitä muuta purkkiin on pakattu. Toinen mahdollisesti hyödyllinen ainesosa on kondroitiinisulfaatti, mutta sitä ei käytetä annostuksen laskemisessa, kun mukana on glukosamiinia.

Koiralle ei ole määritelty glukosamiinin tarvetta, mutta huomattavan yleisesti käytetään vastaavaa määrää kuin 1000 mg/30 kg on. Tuo tarkoittaa suoralla laskukaavalla 33 mg/kgEP, joka voidaan pyöristää helpommin laskettavaan 40 mg/kgEP. Määrä on oireilevalle nivelrikolle ja ennakoivaan tai varmuuden-vuoksi annosteluun käytetään jotain välillä 1/3 .. 1/2 annosta eli 10 - 20 mg/kgEP.

Glukosamiinin annostus lasketaan aina yhdisteestä, eli esimerkiksi glukosamiini HCL:n ja glukosamiinisulfaatin välillä ei huomioida eroja sen mukaan paljonko niissä on varsinaista glukosamiinia - tosin erot ovat mitättömiä.

Myös kondroitiinisulfaatin annostus on tuntematon, mutta samoilla perusteilla kuin miten glukosamiinin annostus on hahmoteltu, niin kondroitiinisulfaattia pitäisi saada 800 - 1000 mg/30 kg eli 25 - 40 mg/kgEP.

Jahti&Vahti Niveravinnetta olisi silloin annettava glukosamiinin kautta

- ennakoivana annoksena 0,12 g/kgEP
- nivelrikossa 0,24 g/kgEP

Silloin kondroitiinisulfaattia saadaan noin 60 % tavoiteannoksesta. Jos haluaa nostaa kondroitiinisulfaatin 40 mg/kgEP tasolle, niin Jahti&Vahti Nivelravinnetta pitäisi antaa 0,4 g/kgEP. jolloin glukosamiinin määrä lähes kaksinkertaistuisi. Tuo ei ole useimmille ongelma, mutta herkemmät voivat saada suolisto-oireita.

15 kg tarvitsisi silloin Jahti&Vahti Nivelravinnetta noin 3,6 grammaa, eli noin teelusikallinen. Päiväannos maksaisi 27 senttiä ja kuukaudessa päälle 8 euroa.

## Kesto

Jahti&Vahti Nivelravinne maksaa noin 30 euroa 400 gramman purkki. Silloin glukosamiinin grammahinta olisi noin 45 senttiä, joka tarkoittaa Jahti&Vahti Nivelravinteen olevan niveltuotteissa hinnaltaan keskitasoa. Glukosamiinin 40 mg/kgEP annostuksella purkki riittäisi

- 5 kg koiralle noin 11 kuukaudeksi
- 15 kg koiralle noin 3,5 kuukaudeksi
- 30 kg koiralle alle 2 kuukaudeksi
- 60 kg koiralle vajaaksi kuukaudeksi

## Annoslasku

koiran paino x 0.04 = koiran tarve glukosamiinille grammoina

koiran tarve / 0,166 = Nivelravinteen määrä grammoina

Esimerkiksi: 15 kg x 0,04 = 0,6 g / 0,166 = 3,6 g ~ 4 g ~ 1 tl

## Ravintoainekoostumus

Purkissa on noin 6 gramman mittalusikka.

- [glukosamiinisulfaatti](https://www.katiska.eu/tieto/koira-nivelet/glukosamiini/) 166 mg/g
- [MSM](https://www.katiska.eu/tieto/koira-nivelet/msm/) 166 mg/g
- [konroitiinisulfaatti](https://www.katiska.eu/tieto/koira-nivelet/kondroitiinisulfaatti/) 100 mg/g
- [DL-metioniini](https://www.katiska.eu/tieto/aminohapot/metioniini/) 15 mg/g
- [C-vitamiini](https://www.katiska.eu/tieto/koira-tarve-vitamiini/c-vitamiini-koiralle/) 10 mg/g
- mangaani 1,8 mg/g
- [sinkki](https://www.katiska.eu/tieto/koira-tarve-mineraali/sinkki-valokeilassa/) 0,5 mg/g

Jatkeaineena on [hiiva](https://www.katiska.eu/tieto/monivitamiinit-ja-mineraalit/panimohiiva/). Sitä on noin 541 mg/g eli hieman yli puolet. Syötävät määrät eivät ole korkeat, mutta jos tiedetään koiran välttelevän panimohiivaa, niin Jahti&Vahti Nivelravinne ei ehkä käy. Hiivan haju on selvä.
