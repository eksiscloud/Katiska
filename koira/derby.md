---
title: "Mitä Derby tarkoittaa?"
date: 2010-06-17
categories: 
  - "koira"
tags: 
  - "greyhound"
  - "termi"
---

**Derby** on yleensä arvostettu klassikkokilpailu. Missään ei ole kuitenkaan määritelty millainen kilpailun täytyy olla, että siitä voidaan käyttää nimeä Derby. Mutta yleensä - tosin ei aina - kilpailun järjestäjillä on sen verran suhteellisuuden tajua, ettei mitä tahansa takakylän pikkukilpailua ei kutsuta Derbyksi (paitsi jalkapallossa).

Greyhoundeissa arvostetuimmat Derbyt ovat maiden omia Derbyjä, kuten esim. Irlannin, Englannin, Skotlannin, Ruotsin tai Suomen Derby. Suomessa ei GRL:llä ollut aikaisemmin varsinaista Derbyä, vaan juostiin Suomen Mestaruudesta. Nykyään Derbykin löytyy, ja haastaa arvostuksessa SM-tittelin. Sen sijaan SVKL:ssä Derby-tittelistä kilpaillaan, ja se on kolmivuotiaille suunnattu ikäkausikilpailu. Silti Derbyn asema suurimmassa osassa maita on kuin kansallinen mestaruuskilpailu.

Derby oli alunperin laukkahevosten arvostetuin kilpailu, ja sieltä se kopioitiin greyhound-maailmaan. Ensimmäiseksi Englantiin, sen jälkeen Irlantiin.

Derbyn alkuperä, kilpailun nimenä, tunnetaan. Vuonna 1780 kaksi isoa laukkaurheilun tukijaa, lordi Derby ja sir Charles Bunbury, järjestivät ison kilpailun Epsomissa. He eivät kuitenkaan päässeet yksimielisyyteen kilpailun nimestä, joten he ratkaisivat asian heittämällä kolikkoa. Lordi Derby voitti. Sitä ei kuitenkaan tiedetä, kumman hän oli valinnut: kruunun vai klaavan.
