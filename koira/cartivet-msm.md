---
title: "Cartivet + MSM"
date: 2021-04-13
categories: 
  - "koira"
tags: 
  - "glukosamiini"
  - "msm"
  - "nivelet"
  - "nivelrikko"
  - "tuotearvostelut"
---

[![](images/cartivet-msm-250x250.jpeg)](https://www.katiska.eu/wp-content/uploads/2021/04/cartivet-msm.jpeg)Biofarmin valmistama Cartivet + MSM on koirien nivelten hoitoon ja huoltoon tehnyt yhdistelmätuote. Käyttöön vaikuttava aine on glukosamiini, mutta Cartivet + MSM antaa myös ehkä jollain tavalla toimivan määrän kondroitiinisulfaattia.

## Annostus

Kaikki glukosamiinituotteet annostellaan aina glukosamiinin mukaan riippumatta mitä muuta purkkiin on pakattu. Toinen mahdollisesti hyödyllinen ainesosa on konroitiinisulfaatti, mutta sitä ei käytetä annostuksen laskemisessa, kun mukana on glukosamiinia.

Koiralle ei ole määritelty glukosamiinin tarvetta, mutta huomattavan yleisesti käytetään vastaavaa määrää kuin 1000 mg/30 kg on. Tuo tarkoittaa suoralla laskukaavalla 33 mg/kgEP, joka voidaan pyöristää helpommin laskettavaan 40 mg/kgEP. Määrä on oireilevalle nivelrikolle ja ennakoivaan tai varmuuden-vuoksi annosteluun käytetään jotain välillä 1/3 .. 1/2 annosta eli 10 - 20 mg/kgEP.

Glukosamiinin annostus lasketaan aina yhdisteestä, eli esimerkiksi glukosamiini HCL:n ja glukosamiinisulfaatin välillä ei huomioida eroja sen mukaan paljonko niissä on varsinaista glukosamiinia - tosin erot ovat mitättömiä.

Myös kondroitiinisulfaatin annostus on tuntematon, mutta samoilla perusteilla kuin miten glukosamiinin annostus on hahmoteltu, niin kondroitiinisulfaattia pitäisi saada 800 - 1000 mg/30 kg eli 25 - 40 mg/kgEP.

Cartivet + MSM jauhetta olisi silloin annettava glukosamiinin kautta

- ennakoivana annoksena 0,08 g/kgEP
- nivelrikossa 0,17 g/kgEP

15 kg tarvitsisi silloin Cartivet + MSM jauhetta noin 2,3 grammaa, eli noin puolikkaan teelusikallisen. Päiväannos maksaisi päälle 30 senttiä ja kuukaudessa suunnilleen 9,20 euroa.

## Kesto

Cartivet + MSM maksaa noin 40 euroa 300 gramman purkki. Silloin glukosamiinin grammahinta olisi noin 59 senttiä, joka tarkoittaa Cartivet + MSM:n olevan niveltuotteissa hinnaltaan puolen välin huonommalla puolella. Glukosamiinin 40 mg/kgEP annostuksella purkki riittäisi

- 5 kg koiralle yli 1,5 vuotta
- 15 kg koiralle alle 4 kuukaudeksi
- 30 kg koiralle vajaaksi 2 kuukaudeksi
- 60 kg koiralle lähes kuukaudeksi

## Annoslasku

koiran paino x 0.17 = koiran tarve Cartivet + MSM:lle grammoina

Esimerkiksi: 15 kg x 0,17 = 2,55 g  ~ 2,5 g ~ ½ tl

## Ravintoainekoostumus

Purkissa on noin 5 ml/3,3 g mittalusikka.

- [glukosamiini HCl](https://www.katiska.eu/tieto/koira-nivelet/glukosamiini-koiralle/) 227 mg/g
- [kondroitiinisulfaatti](https://www.katiska.eu/tieto/koira-nivelet/kondroitiinisulfaatti/) 181 mg/g
- [MSM](https://www.katiska.eu/tieto/koira-nivelet/msm/) 227 mg/g
- hyaluronihappo 3,7 mg/g
- [C-vitamiini](https://www.katiska.eu/tieto/c-vitamiini/c-vitamiini/) 18 mg/g
- mangaani 1,8 mg/g
- [sinkki](https://www.katiska.eu/tieto/koira-tarve-mineraali/sinkki-valokeilassa/) 0,9 mg/g

**Huomaa:**

Hyaluronihappoa löytyy nivelrustosta ja nivelnesteestä, mutta elimistö ei kykene syötynä käyttämään sitä, vaan vaatii aina injektion suoraan koiran niveleen. MSM ei tee mitään nivelissä eikä ole [rikin](https://www.katiska.eu/tieto/aminohapot/metioniini/) saantitie, mutta määrä on sen verran korkea, että saattaa aiheuttaa osalle vatsaongelmia.

Jatkeaineena on [panimohiiva](https://www.katiska.eu/tieto/monivitamiinit-ja-mineraalit/panimohiiva/), joka antaa tuotteelle hiivamaisen hajun. Osa koirista saattaa kieltäytyä siitä hajun takia.
