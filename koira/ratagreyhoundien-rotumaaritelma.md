---
title: "Ratagreyhoundien rotumääritelmä"
date: 2010-06-21
categories: 
  - "koira"
tags: 
  - "blogit"
  - "greyhound"
  - "rotu"
---

Ratalinjaisia greyhoundeja arvostellaan monesti siitä, että ne eivät ole rotumääritelmän mukaisia, että ratajalostus olisi hukannut greyhoundin tyypin. Kauneus on katsojan silmissä, samaten rotumääritelmän tulkitseminen. Voidaankin kysyä, että onko ns. geelien liioitteleva rakenne rotumääritelmän mukainen.

<!--more-->

Loppujen lopuksi aihe on täysin toissijainen, sillä FCI:n rotumääritelmään kuuluu huomattavan pieni määrä koko greyhoundpopulaatiosta: ainoastaan arviolta muutama prosentti maailman greyhoundeista on rekisteröity FCI:n alaisiin tai vastaaviin kansallisiin kenneljärjestöihin. Ns. näyttelylinjainen englanninvinttikoira on pelkästään mikroskooppisen pieni poikkeama rodun sisällä.

Greyhoundin rotumääritelmäksi kelpaa vielä tänäkin päivänä vuonna 1491 kirjoitetun _Book of St Albans_'in kuvaus, jota voidaan myös pitää ensimmäisenä greyhoundin rotumääritelmänä:

> The head like a snake,  
> The neck like a drake,  
> The foot like a cat,  
> The tail like a rat,  
> The side like a bream,  
> The back like a beam.
