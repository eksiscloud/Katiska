---
title: "Black Horse Cartivet + MSM"
date: 2021-04-14
categories: 
  - "koira"
tags: 
  - "glukosamiini"
  - "msm"
  - "nivelet"
  - "nivelrikko"
  - "tuotearvostelut"
---

[![](images/black-horse-cartivet-msm-250x250.jpeg)](https://www.katiska.eu/wp-content/uploads/2021/04/black-horse-cartivet-msm.jpeg)Biofarmin valmistaman Black Horse -sarjan Cartivet + MSM on vastaavaa tuotesuunnittelua kuin [koirien samanniminen tuote](https://www.katiska.eu/tieto/lisaravinteiden-annostus/cartivet-msm/), mutta hevosille. Valmistaja varoittelee korkasta D-vitamiinipitoisuudesta koirille käytettäessä, mutta se ei ole ongelma. Samanlaisesta nimestään huolimatta koirien ja hevosten tuotteet eivät silti ole samanlaisia, mutta ero tulee siinä, että Black Horse Cartivet + MSM on glukosamiinilla jatkettu MSM, kun koirilla taasen glukosamiini on varsinainen aine.

## Annostus

Kaikki glukosamiinituotteet annostellaan aina glukosamiinin mukaan riippumatta mitä muuta purkkiin on pakattu. Toinen mahdollisesti hyödyllinen ainesosa on konroitiinisulfaatti, mutta sitä ei käytetä annostuksen laskemisessa, kun mukana on glukosamiinia.

Koiralle ei ole määritelty glukosamiinin tarvetta, mutta huomattavan yleisesti käytetään vastaavaa määrää kuin 1000 mg/30 kg on. Tuo tarkoittaa suoralla laskukaavalla 33 mg/kgEP, joka voidaan pyöristää helpommin laskettavaan 40 mg/kgEP. Määrä on oireilevalle nivelrikolle ja ennakoivaan tai varmuuden-vuoksi annosteluun käytetään jotain välillä 1/3 .. 1/2 annosta eli 10 - 20 mg/kgEP.

Glukosamiinin annostus lasketaan aina yhdisteestä, eli esimerkiksi glukosamiini HCL:n ja glukosamiinisulfaatin välillä ei huomioida eroja sen mukaan paljonko niissä on varsinaista glukosamiinia - tosin erot ovat mitättömiä.

Myös kondroitiinisulfaatin annostus on tuntematon, mutta samoilla perusteilla kuin miten glukosamiinin annostus on hahmoteltu, niin kondroitiinisulfaattia pitäisi saada 800 - 1000 mg/30 kg eli 25 - 40 mg/kgEP.

Black Horse Cartivet + MSM jauhetta olisi silloin annettava koiralle glukosamiinin kautta

- ennakoivana annoksena 0,1 g/kgEP
- nivelrikossa 0,23 g/kgEP

15 kg tarvitsisi silloin Black Horse Cartivet + MSM jauhetta noin 3,5 grammaa, eli lähes teelusikallisen. Päiväannos maksaisi päälle 25 senttiä ja kuukaudessa suunnilleen 7,35 euroa.

## Kesto

Black Horse Cartivet + MSM maksaa noin 63 euroa 900 gramman purkki. Sitä löytyy myös 3 kg purnukassa, mutta sellaisen ostaminen olisi liioittelua koirille. Silloin glukosamiinin grammahinta olisi noin 39 senttiä, joka tarkoittaa Black Horse Cartivet + MSM:n olevan niveltuotteissa hinnaltaan puolen välin paikkeilla. Glukosamiinin 40 mg/kgEP annostuksella 900 gramman purkki riittäisi

- 5 kg koiralle hieman yli 2 vuotta
- 15 kg koiralle yli 8,5 kuukaudeksi
- 30 kg koiralle vajaaksi 4,5 kuukaudeksi
- 60 kg koiralle hieman yli kuukaudeksi (isoilla koiramäärillä 3 kg purkki saattaa olla järkevämpi, mutta kannattaa tehdä hntavertailua muiden tuotteiden kanssa)

## Annoslasku

koiran paino x 0.17 = koiran tarve Black Horse Cartivet + MSM:lle grammoina

Esimerkiksi: 15 kg x 0,23 = 3,45 g  ~ 3,5 g ~ 1 tl

## Ravintoainekoostumus

- [glukosamiini HCl](https://www.katiska.eu/tieto/koira-nivelet/glukosamiini-koiralle/) 170 mg/g
- [kondroitiinisulfaatti](https://www.katiska.eu/tieto/koira-nivelet/kondroitiinisulfaatti/) 81 mg/g
- [MSM](https://www.katiska.eu/tieto/koira-nivelet/msm/) 500 mg/g
- [kollageeni](https://www.katiska.eu/tieto/koira-raakaruokinta-raaka-aineet/sidekudos-kollageeni-ja-gelatiini/) 17 mg/g
- [C-vitamiini](https://www.katiska.eu/tieto/c-vitamiini/c-vitamiini/) 30 mg/g
- [E-vitamiini](https://www.katiska.eu/tieto/e-vitamiini/koira-e-vitamiini/) 5 mg/g
- [D-vitamiini](https://www.katiska.eu/tieto/koira-tarve-vitamiini/d-vitamiini-koiralle/) 1 µg/g
- [biotiini](https://www.katiska.eu/tieto/b-vitamiinit/biotiini-b7-vitamiini/) 6 µg/g
- [metioniini](https://www.katiska.eu/tieto/aminohapot/metioniini/) 80 mg/kg

**Huomaa:**

D-vitamiini kattaa koiran 0,7 µg/kg tarpeesta noin 1,4 kg per gramma jauhetta. Sillä ei ole pienintäkään merkitystä koiran D-vitamiinin saannille, eikä Black Horse Cartivet + MSM:n rajoitukset koirakäytöstä tule siitä. Sen sijaan jatkeaineena käytetty MSM on määrältään niin korkea, että se saattaa aiheuttaa vatsa- ja suolisto-ongelmia.

Mukaan lisätty rusto, luultavammin hydrolysaattina, ei vaikuta mitenkään niveliin. E-vitamiinin määrä on niin alhainen, että sillä ei ole merkitystä koiran saannille. Biotiinin määrä on lähes homeopaattisella tasolla, eikä se ole muutenkaan koiralle vitamiini.

Hevosten rehuihin lisätään säännöllisesti metioniinia, koska se on [rajoittava aminohappo](https://www.koiranravitsemus.fi/aihe/Rajoittava_aminohappo) hevosille. Koiralla ei ole normaalissa ruokavaliossa puutetta metioniinista. Gramma Black Horse Cartivet + MSM:ää antaa yhden koirakilon tarpeen verran metioniinia, eikä sillä ole mitään merkitystä.

Hevosten versiossa on vähemmän glukosamiinia koirien tuotteessa. Jos unohdetaan hintaero, niin kyse ei ole siitä, että voiko Black Horse Cartivet + MSM:ää antaa koirille, vaan että hevosillekin pitäisi antaa koirien tuotetta.

Joukossa on myös hieman sokeria ja suolaa.
