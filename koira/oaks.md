---
title: "Mikä kilpailu OAKS on?"
date: 2010-06-17
categories: 
  - "koira"
tags: 
  - "greyhound"
  - "termi"
---

**OAKS** on greyhoundeissa narttujen kilpailu, mutta sama pätee hevosissa esimerkiksi tammoille. Niitä on eri ikäluokille, matkoille, radoille jne., mutta maan se nimenomainen kaikille nartuille avoin kilpailu eli OAKS on yleensä se arvostetuin, rajatun kriteerin kilpailu - monesti heti Derbyn jälkeen.

Aivan samaan arvotukseen kuin [Derby](https://www.katiska.eu/koira/derby/)  ei Oaks koskaan kuitenkaan pääse. Oaks on aina rajattu nartuille, kun taas Derbyt ovat useimmiten avoimia molempien sukupuolten kilpailuja — poislukien Irlannin National meeting coursingissa, jossa Derby on uroksille ja Oaks nartuille.

OAKS kilpailuna on iältään samaa luokkaa kuin Derby, laukkatammojen ensimmäinen Oaks juostiin 1779. Nimensä kilpailu on saanut sen paikan mukaan, jossa lordi Derby asui Epsomissa käydessään.
