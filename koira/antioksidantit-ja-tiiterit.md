---
title: "Antioksidantit ja tiiterit"
date: 2011-02-27
categories: 
  - "koira"
---

Törmäsin surffikierroksellani erääseen (okei, useampaankin) mielenkiintoiseen tutkimusabstraktiin, joka sai taas kerran harmittelemaan, että ei ole enää pääsy itse teksteihin, eikä itsellä riitä lompakko noita ostaa. Hill's oli rahoittanut kokeen, jossa neljälle eri 10 pennun ryhmälle syötettiin neljää ruokaa, joiden antioksidanttipitoisuudet vaihtelivat. Ne rokotettiin parvoa ja penikkatautia vastaan ja tiiterit mitattiin. Tulos oli mielenkiintoinen. Ne pennut, jotka olivat saaneet ravinnossaan enemmän antioksidantteja, kehittivät korkeammat vasta-aineet rokotuksista. Ruokinta siis saattaisi vaikuttaa rokotussuojan tehokkuuteen.

<!--more-->

[![](images/penturokotus.jpg)](https://www.katiska.eu/wp-content/uploads/2011/02/penturokotus.jpg)

Vet Ther. 2005 Spring;6(1):43-56. 
**The role of supplementary dietary antioxidants on immune response in puppies**  
Khoo C, Cunnick J, Friesen K, Gross KL, Wedekind K, Jewell DE.

Hill's Pet Nutrition Inc, PO Box 1658, Topeka, KS 66601-1658, USA.

### Abstract

The objective of this study was to evaluate the effect of supplementary antioxidants (AOX) and whey protein on the immune function health of puppies. Four groups of 10 puppies were fed a control and 3 different test foods (control + antioxidants (AOX), control + AOX + 1% whey protein, and a grocery brand (low AOX)) for 6 weeks. A standard vaccination protocol with a combination canine parvovirus (CPV) and distemper (CDV) vaccine was carried out at 2 and 4 weeks. The results showed that animals on high AOX foods had significantly increased titers, memory cells and serum E concentrations compared to the control and groc groups respectively.

[PMID: 15906269 \[PubMed - indexed for MEDLINE\]](http://www.ncbi.nlm.nih.gov/pubmed/15906269)

Tuo yhteenveto jättää kylläkin monta kysymystä auki.

- mitä ruokia käytettiin
- mitä antioksidanttimääriä
- mikä oli pentujen tiitereiden määrä ennen rokotuksia
- mikä oli pentujen emien tiitereiden määrä
- mikä oli emänarttujen ruokinta imetyksen aikana

Nuo kaikki nimittäin vaikuttavat asiaan. Emän ruokinta imetyksessä siksi, että se vaikuttaa pentujen bakteerikolonisaatioon ja sitä kautta ylipäätään immuniteetin kehittymiseen. Emän tiiterit siksi, että niistä riippuu paljonko maternaalista suojaa pennut ylipäätään voivat saada - ja edelleenkin samassa pentueessa erittäin usein viimeiset pennut eivät edes saa ternimaidon mukana saatua suojaa, koska ternimaitovaihe ehtii loppua.

Oleellisin kaivattu tieto kuitenkin olisi ollut [antioksidanttimäärät](https://www.katiska.eu/tieto/koira-tarve-vitamiini/antioksidantit/). No, ehkä niitä ei olisi saanut edes tutkimustiedoista, koska kun maksajana on omaa kehitystyötään tekevä koiranruokavalmistaja, niin tulokset muuttuvat hyvin nopeasti liikesalaisuuksiksi. Mielenkiintoinen tekniikan puolella niin tuttu tapa, varsinkin kun melkoinen osa tutkimuskehityksestä tapahtuu yhteiskunnan varoin ylläpidetyissä yliopistoissa. Tähän voi vain todeta, että elämä on.

Olen kuitenkin aivan varma, että ruuan antioksidantteja vahvemmin vasta-aineiden kehittymiseen vaikuttaa ruuan yleinen toimivuus ja sitä kautta suoliston kunto. Ilkeämielisesti voisi kysyä, että paljonko hyötyä esimerkiksi Hill'sin kuivamuonien antioksidanteista on, jos pennut ovat jatkuvasti vatsa löysällä ja suolisto ärtyneessä tilassa.

Mutta ehkä [E-vitamiinin](https://www.katiska.eu/tieto/e-vitamiini/koira-e-vitamiini/) lisääminen pikkupentujen ruokintaan olisi aiheellista? [A-vitamiini](https://www.katiska.eu/tieto/koira-tarve-vitamiini/a-vitamiini-retinoli/), [D-vitamiini](https://www.katiska.eu/tieto/koira-tarve-vitamiini/d-vitamiini-koiralle/) ja [sinkki](https://www.katiska.eu/tieto/koira-tarve-mineraali/sinkki-valokeilassa/) ovat itsestäänselvyyksiä yleisimmuniteetin rakentajina.
