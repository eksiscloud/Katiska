---
title: "Royal Canin sekoilee kofeiinilla"
date: 2011-05-16
categories: 
  - "koira"
tags: 
  - "doping"
  - "kofeiini"
  - "korjattava"
  - "kuivamuona"
---

Taannoin Katiskassa oli juttua siitä, että Royal Canin valmistama/valmistuttama [energy snack on riskisijoitus](https://www.katiska.eu/ruokinta/lisaravinteet/laskia-lisaa/ "Läskiä lisää") urheileville ja näyttelyissä käyville koirille, koska tuotteesta löytyy vihreää teetä. Samaan syssyyn Happy Dogin täydellinen vaikeneminen heidän palautustuotteensa sisältämästä [mystisestä kiinalaisesta yrttiseoksesta](https://www.katiska.eu/ruokinta/lisaravinteet/happy-dog-power-plus/ "Happy Dog Power Plus") oli kuin piste iin päälle. Ei se ollut. Pilkku enintään.

<!--more-->

Sain vinkin koskien vihreää teetä. Royal Canin on päättänyt hoitaa koirien sydäntä vihreällä teellä. Ei ollut osunut omaan silmään, tai sitten koostumus on muuttunut. Ehkä kuitenkin olen sokea.

Royal Caninin energy snackin ongelma on siinä, että RC ei kykene takaamaan, että kofeiinia ei liikkuisi mukana. Ehkä uutteesta on poistettu kofeiini, mutta koska ihmispuolella kofeiini ei ole kielletty ja koska minun vaikea uskoa, että uutteita tuotettaisiin eri linjoilla tai valmistajille rehuiksi ja ihmisten käyttöön, niin riski on suuri. Ja jos kofeiinivapaata uutetta pyöritetään samoilla tuotantolinjoilla kuin kofeiinillista, niin riski on sama kuin ihmisillä pähkinöiden kanssa - jälkiä voi jäädä.

Energy snacksissä tuskin on korkeita kofeiinipitoisuuksia vaikka uute olisikin käsittelemätöntä. Lisäksi kofeiinilla on omat etunsakin. Mutta nuo ovat täysin toissijaisia, koska kofeiini on kielletty ja tutkimuslaitteet ovat nykyään niin tarkkoja, että mikrogrammojeen osien pitoisuudet virtsassa jäävät kiinni.

Yhtä lukuunottamatta kaikissa Royal Caninin aikuisten roturuuissa, eli [breed health nutrition -sarjassa](http://www.royalcanin.fi/Koira/Erikoisliikkeet/Breed-Health-Nutrition-Roturuuat), on vihreä tee -uutetta. Tarkoittaa sitä, että jokainen Royal Caninin roturuokia syöttävä koiranomistaja ottaa ruuan kautta doping-riskin. Energy snacksin antomäärät ovat varmasti pieniä, eivätkä jatkuvia, mutta ruokaa syödään joka päivä ja suurempia määriä, joten kumuloituva vaikutus vain lisää riski.

Vihreästä teestä vapaa oli Pug 25 eli ns. mopsiruoka. Ja koska kaikissa muissa uute löytyi, niin minun vakaa uskoni on, että se löytyy mopsiruuastakin - valmistusaineet on vain jäänyt päivittämättä. Jolloin edelleenkin kysyn, että olenko voinut moisen ainesosan missata, vai ovatko ruuat muuttuneet kaikessa hiljaisuudessa?

Nyt on pakko kysyä. Mitä hemmettiä te oikein puuhaatte Royal Caninilla? Nyt on aika tulla vähän pahuksen nopeasti julkisuuteen ja ilmoittaa, että takaatteko te, että käyttämänne vihreä tee -uute ei sisällä kofeiinia. Ja jos ei sisällä, niin miten kannatte tuon takuunne vastuun, jos joku kuitenkin ottaa kofeiinipositiivisen ja analyysissä ruuasta löydetään kofeiinia.

Toinen vaihtoehto tietysti on, että otatte saman linjan kuin energy snacksin kanssa - ette lupaa, ette takaa ja voi sisältääkin: silloin jokaisen harrastavan omistajan on vaihdettava Royal Caninin ruuista johonkin muuhun merkkiin.

Toki kolmaskin vaihtoehto on. Poistatte sen perhanan vihreä tee -uutteen.
