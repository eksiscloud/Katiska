---
title: "Koiran kuivamuonien annossuositukset"
date: 2011-02-13
categories: 
  - "koira"
tags: 
  - "kuivamuona"
  - "tarve"
  - "tuoteselosteet"
---

Melkoisen monet kuivamuonaa käyttävät ruokkivat koiriaan valmistajan ruokintasuositusten mukaan. Kertoo valitettavan selvästi siitä miten koiria pidetään manuaalien avulla näkemättä itse eläintä. Suositusmääriin on kuitenkin suhtauduttava erittäin suurella varauksella. Niitä voi pitää enintään ohjeellisina, jos edes sitäkään. Valitettavan usein ne palvelevat brändin markkinointia, eivät koiranomistajaa.

<!--more-->

Halvoissa merkeissä käytetään eräänlaista geneeristä mallia, jonka mukaan annettu määrä laskennallisella energiallaan täyttää määrätyn laskennallisen koiratyypin laskennallisen perustarpeen.

Jokainen lienee koulutunneilla ollut sen verran hereillä matematiikan tunneilla, että tietävät (jotkut jopa ymmärtävät asian) lopputuloksen olevan yhtä tarkka kuin mitä laskun tekijät ovat olleet.

Jonkun tyyppisiä käsitöitä tehneet ovat varmasti tutustuneet mittavirheeseen, joka tulee helposti kun aletaan vaikka pätkimään pidempää lyhyempiin määrämittoihin. Huolimattomuus tai epätarkkuus alussa kertautuu ja virhe vain kasvaa. Näissä laskennallisissa malleissa on aivan sama ongelma.

Kalliimmissa ruuissa annosohjeet pyrkivät todistamaan todeksi koiranruokateollisuuden ikivanhan mantran ja meemin: kallis on halpaa, koska sitä tarvitaan vähemmän. Kun annossuosituksia pienennetään, niin toki säkki silloin riittää pidempään - laskennallisesti. Ja auta armias jos koira laihtuu tai voi muutoin huonosti säkin tarjoamilla määrillä: vika ei ole ruuassa, vaan koirassa.

Törmäsin pariin mielenkiintoiseen esimerkkiin penkoessani taustatietoja erääseen toiseen juttuun. Se sai pohtimaan, että missä menee raja - koska valmistajien vedätyksiin puututaan. Tai koska ruuan maksajat, ne koiranomistajat heräävät? Jos vedätetään pikkujutuissa, niin onko se pääasia, itse ruoka, sitä mitä väitetään?

Verrataan muutamaa rasvaltaan samankaltaista tuotetta:

\[table id=148 /\]

Ruokien antama energia on laskettu tarkoituksella ynnäämällä rasvan ja hiilihydraattien energia. Tämä siksi, että proteiineja ei hapeteta energiaksi kuin pakossa - eli kun noista kahdesta saatava energia ei riitä. Jos ollaan kroonisesti näin huonossa tilanteessa, eli aminohappoja poltetaan kaloreiksi, koira alkaa laihtumisen lisäksi myös menettämään lihaskudostaan.

Koiran laskennallinen perusaineenvaihdunta vaatii 237 kilojoulea per metabolinen painokilo (paino potenssiin 0,75) päivässä - kaloreina noin 70 kcal. Silloin laiska, laskennallisesti keskiverto 30 kilon sohvachampiooni haluaa päivässä noin 3038 kJ (897 kcal) energiaa. Taulukko kertoo miten esimerkkiruokamme suhtautuvat tähän vaatimukseen.

Hieman lähteestä riippuen ylläpitoenergiaksi vaaditaan 370 - 630 MEkJ/MEkg/vrk. Tuo kryptinen lyhenneryhmä tarkoittaa, että esimerkkinä käytetylle 30 kg koiralle pitäisi saada ruuasta metabolista energiaa 4743 - 8076 kilojoulea (1132 - 1928 kcal). Miten käykään esimerkkiruokiemme annossuositusten...

Ongelmaksi näiden ruokien laskennallisen energian suhteen nousee se, että esimerkiksi hiilihydraatin antama metabolinen energia on laskettu 85 % sulavuuden mukaan. Koiraa ei paljoa lohduta hiilihydraattien laskennallinen energia, jos energian lähdettä ei saada sulatettua tai jäädään kauan 85 % oletuksesta.
