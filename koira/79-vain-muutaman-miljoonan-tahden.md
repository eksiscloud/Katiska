---
title: "79: Vain muutaman miljoonan tähden (podcast)"
date: 2018-01-23
categories: 
  - "koira"
  - "podcastit"
tags: 
  - "kaffepaussi"
---

Huuhaa- ja peloittelumaailma syyttää mm. lääketeollisuutta, Big Pharmaa, ahneudesta ja rahan perässä juoksemisesta. Hyvinvointi- ja luontaistuotekauppa tahkoaa miljardeja tutkimattomilla tuotteilla lääkkenomaisilla väitteillä väittäen olevansa vain hyväntekijöitä. Positiivista energiaa ja puhdasta terveyttä purkissa savesta ja rikkaruohoista, kilohintaan usea sata euroa. Miten tavattiinkaan 'kate kohdallaan'? Ei Big Pharma ole ongelma. Big Herb ja sen valehtelu rahan tienaamisessa on ongelma.

<!--more-->

Kaffepaussin paasaaminen ja tuohtumus oli usean tekijän summa. Ensin aikuinen ihminen kysyy miten lasketaan 3x3 metrin pinta-ala. Sitten kerrotaan vehnässä olevan opiaatteja - mutta vehnänoras on terveellistä. Sitten väitetään meidän, koirien, keholle vieraiden entsyymien olevan ruuassa aivan yhtä tärkeitä kuin vitamiinit. Siinä vaiheessa olikin jo tarve kofeiinin rauhoittavalle vaikutukselle.

Mutta tämä:

> Meidän orgaaninen, biologisesti käytettävissä oleva MSM antaa rakennusaineena proteiinia

Väittäjänä ylikallista huomattavan laihaa tuotetta valmistavan _high profile_ hevoslisän myyjä. Yksinkertaistettuna: tuossa lauseessa aivan kaikki, siis ihan kaikki, oli puhdasta valetta. [MSM](https://www.katiska.eu/tieto/koirat/koira-nivelet/msm/):ssä ei edes ole proteiinia.

Näin TAAS tällä kertaa, pääasia, että kauppa vetää ja raha vaihtaa omistajaa.
