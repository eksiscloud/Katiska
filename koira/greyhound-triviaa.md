---
title: "Greyhound-triviaa"
date: 2010-06-21
categories: 
  - "koira"
tags: 
  - "greyhound"
  - "rotu"
---

Greyhound on monellakin tavalla esimerkki äärijalostuksesta. Sen takia monet rodun ominaisuuksia tai suorituskykyä kuvaavista arvoista ovat myös äärimmäisiä.

<!--more-->

## Energia

- Kilpailun ensimmäisen 7,5 sekunnin aikana greyhound tuottaa energian metabolisoimalla lihasten kreatiini- ja glykogeenivarastoja, eikä siihen käytetä happea
- Alkukiihdytyksen 3,5 sekunnin aikana käytetään pelkästään kreatiinia.
- Greyhound käyttää puolet kokonaisenergiasta alkukiihdytyksessä.
- Greyhound käyttää alle minuutin suosituksessa ainoastaan 6 prosenttia päivän kokonaisenergian tarpeesta.
- Greyhoundin lihakset tuottavat 30 sekunnin kilpailussa 75-80 % voimastaan anaerobisesti.
- Pitkällä matkalla, tai coursingissa 40 sekunnin suorituksessa, loppupuoliskon kokonaisenergiasta 80 % tuotetaan hapella.
- 30 sekunnin kilpailun aikana greyhound hengittää 50 - 90 kertaa vetäen sisäänsä 60 - 90 litraa ilmaa. Siitä se saa 1500 ml happea energian metabolisoimiseen lihaksissa.
- Greyhound tuottaa 30 sekunnin suorituksessa noin 100 kcal hukkaenergiaa. Sillä saisi 600 ml vettä kiehumaan kahdessa minuutissa.

## Kiihdytys

- Täydessä kiihdytyksessä greyhound saavuttaa noin 70 km/h huippunopeutensa 30 metrissä tai kuudella loikalla. Nopeus on ensimmäiset 250 metriä lähes 20 m/s. Gepardi on nopeampi kiihdyttäjä ja saavuttaa 109 km/h 3-4 loikalla seisovasta lähdöstä.
- Greyhound kykenee ylläpitämään 16,45 m/s keskinopeutta 500 metriä. Vauhti tipahtaa 16,6 m/s maaliviivan jälkeen. Lämminverinen laukkahevonen kykenee 49 km/h tai 13,6 m/s nopeuteen. Ihmissprintteri saavuttaa 40 km/h 10 sekunnin kilpailussa ja juoksee silloin 11 m/s.

## Sydän ja Veri

- Kilpailevalla greyhoundilla sydän pumppaa verta levossa 200 ml/painokg minuutissa. Täydessä laukassa 1000 ml/painokg minuutissa.
- 30 sekunnin kilpailussa greyhound kierrättää verta 15 l tai puolet painostaan.
- Greyhoundin sydän painaa 1,18 - 1,73 % ruumiinpainosta, tai 270 - 519 g 30 kg greyhoundilla. Huippulaukkahevosen sydän painaa 1,0 - 1,3 % ruumiinpainosta. Muilla koiraroduilla se on 0,77 % ja ihmisellä 0,5 %.
- Keskivertoihmisurheilijan sydän on saman kokoinen kuin 30 kg greyhoundilla, mutta greyhoundin syke on lähes kaksinkertainen laukassa. Ihmisellä se on 170- 210, greyhoundilla 310 - 340 lyöntiä minuutissa.
- Kunnossa olevalla greyhoundilla on suurin verimäärä suhteessa ruumiinkokoon. Greyhoundilla 11,4 %, laukkahevosella 10,5 %, ihmissprinterillä 9,5 % ja kotikoiralla 7,2 %.
- Kunnossa olevan greyhoundin 3 litran verimäärästä on noin 2 litraa punasoluja, tai noin 6,6 % ruumiinpainosta, tai veren tilavuudesta PCV on 60 %. Laukkahevosella on verta noin 55 litraa, mutta PCV vain 40 %, tai 4,4 % ruumiinpainosta.

## Raajat

- Greyhoundin laukan pituus on noin 5 metriä, ja se ottaa kiihdytyksessä 4 laukkaa sekunnissa. Maalisuoralla enää 3,25 laukkaa sekunnissa. Jokainen raaja koskettaa maata noin 0,11 sekuntia.
- Laukassa eturaajat ovat ilmassa, irti maasta, 1,23 metriä. Takajalat taasen 2,45 metriä tai kaksi kertaa pidempään kuin etujalat.
- Kaarteessa ranteeseen vaikuttaa 500 psi tai 20,000 newtonin paine per neliösenttimetri.
- Suorilla greyhoundin etujalkaan vaikuttava voima on 2,26 kertaa ruumiinpaino. Tiukkakaarteisilla radoilla kaarre nostaa rasitusta keskipakoisvoiman takia viisinkertaiseksi vasemman etujalan sisäpuolella. Se tarkoittaa noin 150 kiloa.

## Palautuminen

- Kilpailun jälkeen vatsalaukku alkaa toimimaan 30 minuutin jälkeen, mutta immuunijärjestelmä vasta 30 - 120 minuutin jälkeen.
- Rasituksen aiheuttamat stressimuutokset raajojen luissa ovat korjautuneet 7 - 10 päivän jälkeen.
