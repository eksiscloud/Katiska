---
title: "Equibalans E-liuos"
date: 2021-04-08
categories: 
  - "koira"
tags: 
  - "annostus"
  - "antioksidantti"
  - "e-vitamiini"
  - "lisaravinteet"
  - "tuotearvostelut"
---

![](images/6A03F83F-37F3-4A49-A407-6DD65BBBAFFB-226x250.webp)Vitabalansin valmistama Equibalans E-liuos on hevosille markkinoitu selenisoitu [E-vitamiinivalmiste](https://www.katiska.eu/tieto/koira-tarve-vitamiini/e-vitamiini-ja-koira/). Se on kuitenkin sama tuote kuin koiraetiketillä ja kaksinkertaisella hinnalla myytävä [Probalans E-balans](https://www.katiska.eu/tieto/lisaravinteiden-annostus/probalans-e-balans/).

## Annostus

Annostus tehdään [E-vitamiinin](https://www.katiska.eu/tieto/ravitsemus/e-vitamiinin-annostaminen-kaytannossa/) mukaan, aivan samoin kuin kaikkien E-vitamiinien kanssa. Koska Equibalans E-liuos on ns. [synteettinen E-vitamiini](https://www.katiska.eu/tieto/e-vitamiini/e-vitamiinin-aktiivisuus/), niin annostus on kaksi kertaa laskennallinen [tarve](https://www.katiska.eu/tieto/koira-tarve-yleinen/koiran-tarpeet-nrc/).

Valmistajan annossuositus ei ole käyttökelpoinen hevosillekaan. Järkevämpi annostus voisi olla

- minimiannostus  4 mg/kgEP
- raakaruokinnassa vähintään 8 mg/kgEP
- aktiiviset koirat 16 mg/kgEP
- erittäin aktiiviset koirat ja raskasta aerobista työtä tekevät 24 mg/kgEP
- tiineet ja imettävät emät 16 mg/kgEP
- narttupennuille annetaan emän painon mukaan 8 mg/kgEP
- urospennuille annetaan isän painon mukaan 8 mg/kgEP

8 mg/kgEP tarpeeseen Equibalans E-liuosta annettaisiin 0,01 ml/kgEP.

Annostusta saa muuttaa, jos siltä tuntuu. Yliannostus on haitatonta.

## Kesto

Pullokoko on yksi litra. Vertailuksi: litra maksaa noin 15 - 20 euroa, kun koirien vastaava tuote maksaa noin 55 euroa. E-luoksen hinta on suunnilleen sama kuin [BE-liuoksen](https://www.katiska.eu/tieto/lisaravinteiden-annostus/equibalans-be-liuos/), mutta siitä puuttuu [B-vitamiinit](https://www.katiska.eu/tieto/b-vitamiinit/b-vitamiinit-lyhyesti/) ja E-vitamiinia on hieman yli kaksi kertaa enemmän.

Valmistajan mukaan 1 ml on noin 22 tippaa. Silloin yksi tippa on noin 0,05 ml. Usein helpompi tapa annostaa on käyttää nyrkkisääntöä teelusikka on 4 ml ja ruokalusikka 12 ml.

Jos koira painaa 15 kg ja sille annetaan raakaruokinnan vähimmäismäärä 8 mg/kgEP eli 120 mg, niin Equibalans E-liuosta tarvittaisiin 1,7 ml. Silloin litran pullo riittäisi päälle 1,5 vuotta.

## Tarvelasku

koiran paino x 8 = tarve milligrammoina

tarve / 70 = liuoksen annostus millilitroina (millitra on käytännössä sama kuin gramma) 

Esimerkiksi: 15 kg x 8 = 120 mg / 70 = 1,7 ml ~ 2 g ~ 0,5 tl

## Ravintoainekoostumus

- [E-vitamiini](https://www.katiska.eu/tieto/e-vitamiini/koira-e-vitamiini/) 70 mg/ml
- [seleeni](https://www.katiska.eu/tieto/koira-tarve-mineraali/seleeni/) (natriumseleniitti) 0,02 mg/ml (millilitra kattaa noin 3 koirakilon päivätarpeen)
