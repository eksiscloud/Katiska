---
title: "16: Savivelliä ja jalostusta (vlog)"
date: 2014-11-05
categories: 
  - "koira"
tags: 
  - "kaffepaussi"
---

Kaffepaussissa mennään korkealla [kofeiinipitoisuudella](https://www.katiska.eu/terveys/myrkyt-terveys/kofeiini/ "Kofeiini"). Alkuun kiukutellaan turhista lisäravinteista kuten [Min-O-Vit](https://www.katiska.eu/ruokinta/lisaravinteet/koiraihmisiakin-huijataan/ "Koiraihmisiäkin huijataan") tai [Minesyl](https://www.katiska.eu/tieto/monivitamiinit-ja-mineraalit/hevosmiehiakin-huijataan/ "Hevosmiehiäkin huijataan"). Siitä tehdään näppärä hyppy vielä näppärämmän aasinsillan kautta (eli yhdellä sanalla) kasvattajien omituisuuksiin. Tärkein muistutettava asia kuitenkin lienee se, että kun ostat pentua harrastukseen, niin [osta vain ja ainoastaan kasvattajalta](https://www.katiska.eu/katiska/puruvoima/pennunostajan-saanto-1/ "Pennunostajan sääntö #1"), joka harrastaa samaa ja on jopa menestynyt lajissa. Tuosta voi tingata vain yhdessä tapauksessa: olet itse kokenut ja kasvattajan jalostusvalinnat harrastamattomuudesta huolimatta perustuvat harrastuksen vaatimuksiin sekä tavoitteisiin.

<!--more-->

Kahvi hörpittiin tänään ajassa 18 minuuttia aika tasan.

https://www.youtube.com/watch?v=D-Pt-d3Ijzw

P.S.

Jätä kommenttiin ideoita tulevien kaffepaussien aiheiksi. Ehkä juttelen niistä, ehkä en. Mutta ehdotuksia otan ilolla vastaan.

P.P.S.

Minulta kysyttiin, miksi videoissa on matala tarkkuus. Siksi, että siirtoajat Youtubeen olisivat lyhyemmät eikä HD-taso antaisi mitään lisäarvoa. On kysytty myös, että miksi viimeisissä on määrättyä valon välkkymistä. Siksi, että kuvauksessa ei ollut riittävästi valoa, joten lisäsin sitä ohjelmallisesti, joka taasen menee sekaisin aina kun kahvikuppi nousee, ja jota en katsonut tarpeelliseksi säätää erikseen käsin.

P.P.P.S.

Minulta kysyttiin, että miksi näitä pätkiä ei lisätä myös niihin kategorioihin, joiden asioita käsitellään, kuten ruokintaa. Hyvä kysymys. En minä tiedä. Olisi varmaan pitänyt.
