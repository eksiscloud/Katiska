---
title: "Viikon typeryys: katiskalainen ruokafasismi"
date: 2017-07-12
categories: 
  - "koira"
tags: 
  - "blogit"
  - "huuhaa"
---

En ole aikoihin postannut aiheesta viikon typeryydet. Joko se johtuu siitä, että sietokykyni on kasvanut. Tai olen onnistunut sulkemaan pahimmat FB-ryhmät syötteestäni. Tai sitten ihmisistä on tullut fiksumpia - johon en aidosti kuitenkaan usko. Mutta aina joku onnistuu ylittämään hämmästyskynnyksen.

<!--more-->

Omalla tavallaan se on saavutus. Olen joskus jopa miettinyt, että ylittävätkö aihealueen lainaukset jopa teoskynnyksen, jolloin pelkkä sitaattioikeudenkin käyttö edellyttäisi lähteen merkitystä. Mutta koska vastustan henkeen ja vereen huuhaan nostamista julkisuuteen ja draama queenien pääsemistä parrasvaloihin, niin olkoot.

> Mä en usko että ketään on häirinnyt eikä missään nimessä voikaan häiritä mielipiteet ja kokemukset eri ruuista. Se mikä häiritsee on anti mush propaganda ja fasistinen ajatusmaailma koiranruokintaan sekä järkyttävä besserwisseröinti erityisesti tietyn ns. koulukunnan (lue sumpun) palstalaisissa. Sumppu pyörittää sumppu 2:sta tässä ryhmässä. Ihme kyllä mua ei häiritse läheskään niin paljoa Jakke kuin ne 20 hännystelijää minkä kirjoitukset on kuin copy pastella tehtyjä. Ihan sama kuka niistä kirjoittaa. Mikään tästä ei häiritsisi jos voisi luottaa tai tietäisi että kyseiset ihmiset julistaa sitä paljon mainitsemaansa ainoaa oikeaa totuutta mutta kun tuntuu että samalla tietämyksellä mennään kuin kuka tahaan eläinkaupanmyyjä ja myyntimantran finessikin on samaa luokkaa niin ei se paljoa jaksa enää tietyn ajan kuluttua naurattaa.

(_Sumppu tarkoittaa aikoinaan Katiskan kyljessä pyöritettyä erillistä koulutussivustoa, Sumppua_)

Kontekstinä oli aloituksesta - miksi Mushia aiheetta haukutaan, ja koiralla on ongelmia sopimattoman ruuan kanssa - syntynyt keskustelu raakaruokien laatueroista. Jossain määrin myös myyntiväitteistä.

Se, että monet puuttuvat samoihin peruskysymyksiin ja niihin on aina olemassa samat perusasiat, ei tee keskustelusta kopypeistausta. Mutta tietysti jos omalle itselle on perusasiat kadoksissa, ja peruskoulu on surkeasti epäonnistunut tehtävässään, niin muiden osaaminen ja perustelut saattavat tuntua besserwisseröinniltä.

Olen pahoillani, sillä Asia on vain niin, että minä eikä kukaan muu pyydä anteeksi tietämättömiltä sitä, että osaa. Osaaminen ja luuleminen ovat kummatkin valintakysymyksiä.

Olen pistänyt merkille, että mitä vahvemmin jokin merkki käyttää markkinoinnissaan disinformaatiota sekä pseudofaktoja, niin sitä lahkolaisemmin ja ehdottomammin asiaan suhtaudutaan. Suomi ensin -hihhulit ovat kevyttä kamaa verrattuna ruokauskovaisiin. Henkisiä ongelmia ja sairauksia on useaa laatua ja osaan löytyy lääkityskin. Pillereiden värillä ei ole väliä, kunhan muistaa ne ottaa.

Valitan, lainauksen sisältöön ei pysty vastaamaan asialla. Eikä ole tarviskaan. Typeryyksiä ei tarvitse aina debunkata faktoilla, vaan ihan nauru riittää.

Sitä vain ihmettelen, että kuinkahan mukava koiranruokapötkö on sängyssä? Muutoin en kykene ymmärtämään noin henkilökohtaista suhtautumista.

P.S. Sumppulaisuus tietenkin viittaa koiramaailman osaavimpaan luentosaittiin [Katiskan koulutuksiin](https://www.katiska.eu/tieto/kurssit/)

P.P.S Sumppu 2 ei todellakaan ole jokin naaman ruokintaryhmä, vaan Sumppu on itseasiassa luokiteltavissa Katiska 2:ksi. Mutta mistäs sitä ihmisenlapsi kaikkea - eikun - tuotakaan vähää olisi tiennyt.
