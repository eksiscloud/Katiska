---
title: "Vatsahappolääkitys lisää ruoka-allergioita"
date: 2011-07-23
categories: 
  - "koira"
---

Ruuansulatuksesta tai hengityksestä, puhumattakaan ihon tai limakalvojen kautta, ei elimistöön pitäisi päästä kokonaisia proteiineja. Kun sellainen pääsee suojauksesta läpi, niin kehon immuniteettijärjestelmä käynnistyy, tunnistaa ja tuhoaa vieraan proteiinin - tai sen kantajan. Allergiassa kyse on aivan sama, mutta puolustusjärjestelmä käyttäytyy väärin ja ylireagoi sinänsä harmittomaan tulokkaaseen.

<!--more-->Koirien [ruoka-aineallergioissa](https://www.katiska.eu/tieto/koiran-allergia-hiiva-iho/koiran-allergia-pahkinankuoressa/) tarjotaan usein - tai ainakin minä tarjoan - selitykseksi imettämisen jälkeistä kiinteään totuttamista, jossa käytetään heikosti sulavia raaka-aineita, viljoja. Ne ovat vaikea pala aikuisen koiran ruuansulatukselle, ja vielä hankalampaa pikkupennun keskeneräiselle suolistolle.

Nyt tarjotaan ihmispuolelle vähän samankaltaista selitystä, mutta tällä kertaa närästyslääkkeiden kautta. Mielenkiintoinen juttu, ja aivan järkeenkäypä.

\[download id="153251"\]
