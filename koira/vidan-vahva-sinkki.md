---
title: "Vidan sinkki"
date: 2019-04-15
categories: 
  - "koira"
tags: 
  - "korjattava"
  - "lisaravinteet"
  - "mineraali"
  - "sinkki"
  - "tuotearvostelut"
---

Sinkkiä palaa koiratalouksissa, koska sitä saa niin vähän ruuasta. Sinkki kuuluu siten peruslisiin, joita käytetään ruokintatavasta riippumatta. Vidan sinkki on vakiinnuttanut asemansa ja suosionsa kohtuullisen hyvin.

<!--more-->

### Laatu

Vidassa on yhdessä tabletissa 25 mg sinkkiä sinkkipikolinaattina. Pikolinaatilla on siedettävän hyvä imeytyminen ja suurimmalla osalla se ei ärsytä myöskään vatsaa. Tosin, kaikkien sinkkituotteiden kanssa kannattaa olla varovainen, jos koiralla on mitään vatsa- tai suolisto-ongelmia. Joten närästävien ja IBS/IBD-koirien kannattaa ehkä jättää sinkki kupin pohjalle. Tai ottaa puolikkaita annoksia.

### Annostus

[Sinkkiä](https://www.katiska.eu/tieto/koira-tarve-mineraali/sinkki-valokeilassa/) annetaan aika usein 2 mg/kg, mutta virallinen kuivamuonia ohjaava suositus on noin puolet vähemmän: 2 mg/kgME. Tosin kuivamuonien annostuksella saadaan kylläkin helposti 3 mg/kg sanoi suositus mitä tahansa. Tämä tarkoittaa silloin sitä, että yksi Vida kattaisi 12,5 koirakiloa ja isommat menevät sitten ynnäämällä pillereitä. Koska käytetty 2 mg/kg ylittää virallisemman suosituksen, niin toki voi pyöristellä annoksia alaspäin (tai ylös, jos on tarvetta) eikä sitoa orjallisesti käsiään johonkin lukuarvoon. [50/50-ruokinnalla](https://www.katiska.eu/ruokinta/muu-ruokinta/koiran-50-50-ruokinta-faq/) monetkin antavat puolikkaan annoksen.

Vidan suosio perustuu keskitasolla olevaan hintaan ja ostamisen helppouteen. Lidl taitaa olla ainoa vähittäiskauppa, josta Vidaa ei saa. Purkissa on 120 tablettia, jolloin riittävyys on 12 kilon kokoluokassa noin 4 kuukautta, ja 30 kiloisella kahden pillerin annostuksella äkkiä päässä laskettuna kaksi kuukautta.

Nykyään ihmisten sinkkituotteet ovat käytännössä vakioituneet kahteen vahvuuteen: 15 ja 25 mg. Joten osti sitten Vidaa tai mitä tahansa muutakin, niin kannattaa katsoa

- paljonko sinkkiä saa
- montako pilleriä/annosta siihen tarvitaan (humaaneissa mainostetaan usein 2 tai 3 annoksen määrää)
- mikä on vaikuttava aine (sinkeissä ei yleensä merkitystä, mutta pysykää kaukana magnesiumoksidista ja kaliumsitraatista)

Mukana saatava [B6-vitamiini](https://www.katiska.eu/ravitsemus/vitamiinit/pyridoksiini-b6-vitamiini/) ei merkitse mitään.

Koiranomistajia usein kiinnostaa miten aineet sulavat veteen. Tein Vidasta videon:

https://www.youtube.com/watch?v=p5m\_PGeSSyQ
