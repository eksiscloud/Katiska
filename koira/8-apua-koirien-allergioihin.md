---
title: "Koiran allergia: 6+2 apukeinoa pöly- ja ruoka-aineallergiaan"
date: 2015-11-27
categories: 
  - "koira"
---

Koirien pöly- ja ruoka-aineallergiat lisääntyvät koko ajan. Koirissa kukkii [hiiva](https://www.katiska.eu/tieto/koira-sairaus-elimet/onko-koiran-hiiva-ikuinen-riesa/), nahka kutisee ja tassujen välit ovat auki. Useimmiten syynä ei ole varsinainen ruoka-aineallergia, vaan kyse on laajemmasta ongelmasta, jonka nimi on sopimaton ruoka koiralle. On olemassa yksi poikkeus ja se on pölyallergiat. Niihin liittyy usein myös ruokaherkkyys. Allergia on inhottava vaiva, oli se sitten aitoa allergiaa tai muuta sopimattomuutta.

<!--more-->

Ennen kuin maksat lääkärille kalliin hinnan melkoisen hyödyttömistä allergiatesteistä, niin kokeile tätä helppoa listaa ensin. Allergiaa ei voida parantaa, mutta oloa kyetään helpottamaan. Ja mikä parasta: jos kaikki ongelmat johtuvatkin ruuasta, niin hetken kuluttua koiraystäväsi on terve, tai ainakin oireeton

- **Luovu kuivamuonasta**  
    Usein kuivamuonat itsessään ovat ongelma, sillä niissä on aina liian vähän lihaa ja liikaa hiilihydraatteja. Jotkut syyttävät viljojen gluteenia, mutta todellinen syy on kuivamuonien heikko sulavuus, joka sotkee suoliston toimintaa, ylläpitää hiivaa ja saa vatsan sekaisin.  
      
    
- **Siirry raakaruokintaan**  
    Lihapohjainen [raakaruokinta](https://www.katiska.eu/tieto/podcastit-vlog/63-kolmen-minuutin-raaka/) on koiralle parhaiten sulavaa ruokaa, koska koira on [lihansyöjä](https://www.katiska.eu/tieto/koira-syominen-yleinen/koira-on-lihansyoja/). Mutta perusta ruoka nimenomaan lihalle ja sisäelimille. Ruokinta on myös suunniteltava, jotta se olisi koiralle sopivaa. Käytä ruokinnan asiantuntijoita, jos et itse osaa, mutta opettelemalla perusteet saat koirallesi juuri sellaista ruokaa kuin se tarvitsee. Raaka itsessään ei auta, jos se [aiheuttaa puutoksia](https://www.katiska.eu/tieto/barf-ja-vastaavat/barf-tutkitusti/).  
      
    
- **Ruuan on sulattava**  
    Älä käytä suuria määriä luita, rustoja, kasvissoseita tai puuroja. Jos sinulle tarjotaan barffia, joka perustuu lihaisille luille tai viljapohjaista yrjölän puuroa, niin älä suostu. Aina kun ruoka ei sula, niin se kasvattaa paksusuolen bakteerikantaa. Suolisto voi kärsiä myös liiallisen luumäärään aiheuttamasta ummetuksesta. Suuri merkitys on sillälin, että luut, rustot ja kasvissoseet eivät ole aitoa ruokaa, sillä niistä ei saada proteiinia, rasvaa, kaloreita eikä vitamiineja. Vaikka vatsa on täynnä, niin koira nälkiintyy.  
      
    
- **Rasva huoltaa ihon**  
    Vaikka ihmisillä kova [eläinrasva](https://www.katiska.eu/tieto/rasvat/rasva-ruokinnassa/) liian suurina määrinä voi aiheuttaa sydänongelmia, niin koiralla asiat ovat paremmin. Liika rasva vain lihottaa. Rasvaa kuitenkin tarvitaan ihon huoltoon ja kaikkiin muhinkin kehon toimintoihin. Yksi yleisimmistä syistä huonoihin anturoihin, kuivaan ja kutisevaan ihoon ja kehnoon yleiskuntoon on rasvan puute. Muista, että [kasviöljyt](https://www.katiska.eu/tieto/koira-tuotearvostelu-rasvat/kasvisoljyvertailu/) eivät toimi samalla tavalla, koska niissä on erilainen rakenne. Koira kaipaa läskiä ruokakippoonsa.  
      
    
- **Aurinkovitamiini D**  
    Osa iho-oireista johtuu ruuan puutteista. Vaikka kuivamuonissa kaikkia ravintoaineita onkin teoriassa riittävästi, niin ongelmana saattaa olla niiden imeytyminen. Useimmiten ruokintatavasta riippumatta tarvitaan lisää [D-vitamiinia](https://www.katiska.eu/tieto/koira-tarve-vitamiini/d-vitamiini-koiralle/), koska nimestään huolimatta koira ei saa sitä auringosta. D-vitamiini on saatava ruuasta tai annettava lisäravinteena. D-vitamiini on vastustuskyvylle ehkä tärkein yksittäinen vitamiini. Sitä saa rasvaisista kaloista, mutta kirjolohessa viljeltynä on vähiten.  
      
    
- **Sinkkiä vastustuskyvylle**  
    [Sinkki](https://www.katiska.eu/tieto/koira-tarve-mineraali/sinkki-valokeilassa/) on tärkein mineraali mitä elimistö tarvitsee. Jos [kalsiumia](https://www.katiska.eu/tieto/koira-tarve-mineraali/koira-ja-kalsium/) saadaan liian vähän, niin toki luusto alkaa heikkenemään, mutta siihen menee paljon aikaa. Sinkin vähyys sen sijaan vaikuttaa koiran vastustuskykyyn nopeasti. Raakaruuasta saadaan koiralle sinkkiä vain vähän ja kuivamuonissa se on huonosti imeytyvässä muodossa, joten sinkin puutosta on yleisesti. Lisäravinteet ovat helpoin tapa.

Nämä ovat ekstraneuvoja. Yleisiä, mutta ne kannattaa pitää mielessä aina koiran kanssa

- **Sopiva on hyvää**  
    Syömättömän ruuan ravintoarvo on nolla, ja jos tasapainoinen ruoka sairastuttaa, niin ei se terveellistä ole. Siksi on käytettävä sellaisia ruokia, jotka sopivat koiralle tai aiheuttavat mahdollisimman vähän oireita. Vaikka kalaöljyjen omega-3 rasvat ovat terveellisiä, niin ei niistä hyötyä ole, jos koira saa pahan närästyskohtauksen. Siksi ei saa koskaan antaa jonkun hieman epäselvän yleisen terveellisyyden olla tärkeämpi asia kuin sopivuuden koiralla. Hieman epäterveellinenkin ruoka on parempi vaihtoehto, jos koira voi sillä hyvin. Selvitä mitä ruokia koirasi voi syödä ja mitkä saavat sen voimaan huonosti.  
      
    
- **Koira ei liiku liikaa**  
    Paras lisäravinne, jonka voit koiralle antaa, ja joka pitää sen parhaiten terveenä, on riittävä liikunta ja mielekästä puuhaa. Liikkukaa ja pitäkää hauskaa!

Monet miettivät paljon erilaisten superfoodien ja maitohappobakteerien käyttöä allergioiden ja hiivojen hoidossa. Niistä ei ole koskaan haittaa, mutta varsinainen hyöty ja koiralle parannusta oloon saadaan varsinaisesta ruuasta. Siksi se on koostettava niin terveelliseksi ja koiralle sopivaksi kuin mahdollista.

[Eliminaatio](https://www.katiska.eu/tieto/koiran-allergia-hiiva-iho/allergisen-koiran-eliminaatio-kaytannossa/) on paljon käytetty työkalu kun etsitään koiralle sopivaa evästä. Se on mahdollista toteuttaa helposti, mutta se saattaa olla myös työteliäs taakka. Neuvoja on helppo kirjoittaa, jos niitä ei joudu itse toteuttamaan, joten helpota omaa huoltasi ja työmäärääsi käyttämällä osaavaa koirien ravintoneuvojaa, jos tunnet olosi hiukankaan epävarmaksi. Hyödynnä myös Katiskan koulutuksia ja luentoja.

Yksi esimerkki Katiskan luennoista voisi olla vaikka tämä: [Koiran allergia pähkinänkuoressa](https://www.katiska.eu/tieto/koiran-allergia-hiiva-iho/koiran-allergia-pahkinankuoressa/)

Voisit myös harkita e-kirjaa [koiran eliminaatiodieetistä](https://store.katiska.info/tuote/eliminaatio/):

[![](images/koiran-eliminaatiodieetti-ekirja.png)](https://store.katiska.info/tuote/eliminaatio/)
