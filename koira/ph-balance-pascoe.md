---
title: "pH-balance Pascoe"
date: 2019-03-04
categories: 
  - "koira"
tags: 
  - "huuhaa"
  - "lisaravinteet"
  - "magnesium"
  - "ph-tasapaino"
  - "tuotearvostelut"
---

Jauheen pitäisi korjata elimistön pH-tasapainoa ja mukana tulee myös sticksit happamuuden selvittämiseen. Tuote väittää, että syödyillä suoloilla vaikutetaan elimistöm happamuuteen, joka on väitteenä aivan päätös. Sen sijaan jauhe saattaa kelvata magnesium- ja natriumlisäksi.

<!--more-->

Aivan ensimmäiseksi on ymmärrettävä, että elimistön oma aineenvaihdunta pitää kehon pH:n hyvin vakiona. pH-hoidot perustuvat huijaukseen ja mukana tulevat pH-liuskat eivät mittaa elimistön happamuutta tai emäksisyyttä, vaan eritteiden pH:ta. Kuten syljen tai virtsan, jotka ovat yksi elimistön tapa poistaa liiallisen happamuuden.

Mainoksissa myös siteerataan urheilututkimuksia mm. maitohapon osalta. Kyse on aivan eri mekanismista kuin annetaan ymmärtää ja siinä sorrutaankin pseudo-tieteellisyyteen.

Tuote ei siis tee sitä mitä sen väitetään tekevän. Se on hyvin simppeliä.

Jauheessa on grammassa:

- 387 mg kalsiumkarbonaattia,
- 312 mg natriumkarbonaattia,
- 225 mg magnesiumkarbonaattia,
- 37 mg dinatriumfosfaattia
- 37 mg kaliumbikarbonaattia

ja myyjän mukaan ravintosisältö on silloin:

- 94 mg natriumia
- 153 mg kalsiumia
- 58 mg magnesiumia
- 3 mg kaliumia (laskettu tuotetiedoista)

Aidosti käytännössä kyse on ylikalliista ja laihasta kalsiumtuotteesta jatkettuna natriumilla, jonka saantia pitäisi kylläkin ihmisillä laskea - ei lisätä.

Saadut määrät eivät riitä edes virtsatiekivien ehkäisyyn, jos niitä haluaisi yrittää estää emäksisillä yhdisteillä. Syötävät määrät olisivat niin korkeat, että sen jälkeen tulisi ongelmia muiden mineraalien suhteen.

Koska jokaisesta tuotteesta on yritettävä löytää jotain positiivista, niin jos päätön hinta ei pelota, niin pH-jauhetta voisi käyttää pienillä koirilla palautumisjuomissa annoksella gramma per 10 kiloa - mutta edelleen puuttuisi se tärkein: kalium.

Jos tuota yrittäisi käyttää kalsiumlisänä, niin kannattaa samantien unohtaa. Rehukalkki, joka on kalsiumkarbonaattia, saa 40 kiloa kymmenellä eurolla - tuossa 40 grammaa maksaa 30 euroa (ainakin raaka-aineiden suhteen valmistajalla on ns. kate kohdallaan).

Ihmisille tuolle ei löydy mitään perusteltua käyttötarkoitusta, ellei plasebovaikutusta huomioida. Hyvä puoli on lisäksi se, että ihmisten neljön gramman suositusannos ei myöskään ole haitaksi kenellekään.

**Myyjän sivu:**

[https://www.ruohonjuuri.fi/terveys/ph-balance-jauhe-260-g-pascoe-6430053740204](https://www.ruohonjuuri.fi/terveys/ph-balance-jauhe-260-g-pascoe-6430053740204)
