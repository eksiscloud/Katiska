---
title: "Merilevä ja hammaskivi"
date: 2010-11-13
categories: 
  - "koira"
---

**Hammaskivi** on koiramaailman kirous. Se aiheuttaa vastustuskyvyn laskua jatkuvalla tulehdustilalla. Huonoja hampaita pidetään yhtenä syynä narttujen tyhjäksijäämisissä. Eikä missään nimessä saa aliarvioida yleisen elämänlaadun kehnoutta kun suussa kolottaa, pakottaa ja syöminen on hankalaa. Urheilukoirilla huonoihin hampaisiin on reagoitava kotikoiraa nopeammin, sillä pienenkin tulehduksen voi olettaa laskevan suorituskykyä. Hampaita voidaan operoida ja hammaskivi kannattaa poistatuttaa eläinlääkärillä.

<!--more-->

Koska kysyntä on niin suurta, niin markkinoille on jo tullut nimenomaan suuhygieniaan erikoistuneita eläinlääkäreitä, joiden työ keskittyy hampaiden poistoon ja joskus myös paikkaamiseenkin. Optimitilanne kuitenkin olisi, että lääkäriin asti ei tarvitsisi mennä, vaan ongelma hoidettaisiin pois päiväjärjestyksestä jo ennen kuin onkaan mitään ongelmaa. Luut, rustot, harjaaminen... nuo lienevät kaikille tuttuja tapoja hoitaa koiran hampaita. Koska ihmiset ovat laiskoja, niin myös hammaskiven torjuntaan halutaan [helppo ja vaivaton tapa](https://www.katiska.eu/tieto/itsehoito/hammaskiven-poisto/). Troppi joka vaivaan.

[Merilevää](https://www.katiska.eu/tieto/koira-raakaruokinta-raaka-aineet/merileva/) on tarjottu tällaiseksi ihmerohdoksi, mutta jatkuvasti kuitenkin väännetään kättä sen toimivuudesta. Tässä yksi, ei aivan tuore, tutkimus aiheeseen, tosin ihmisiltä. Ottakaa huomioon, että vaikka tuloksia saatiinkin aikaiseksi, niin edelleenkään ei tiedetä mihin merilevän vaikutus perustuu.

\[download id="153875"\]

Sune Wikner, Christina Timander, Jan Bergström  
[A food additive and dental deposits](https://www.katiska.eu/wp-content/uploads/2012/02/Merilevä-ja-hammaskivi.pdf) (PDF, 37 kt)

Olen höpissyt asiasta myös podcastissä [Merilevähammasharja](https://www.katiska.eu/tieto/podcastit-vlog/85-merilevahammasharja/).
