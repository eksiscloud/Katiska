---
title: "Adoptio on hieno asia"
date: 2010-07-14
categories: 
  - "koira"
tags: 
  - "blogit"
  - "elainsuojelu"
  - "rescue"
---

Meillä on pääsääntöisesti vain hyviä tai normaaleja kokemuksia pentukaupoista. Koirat ovat lähteneet tavallisiin perheisiin, eikä siltä osin mitään ongelmia ole. Mutta aika ajoin asiat menevät eeppisesti perseelleen — onneksi ei edes joka vuosikymmen.

<!--more-->

Kun ihmisellä menee tarpeeksi huonosti, niin hän

- ostaa kasvattajalta A grehoundpennun, joka meni rikki (hajosi jänne)
- ostaa kasvattaja B:ltä A:n kasvattaman greyhoundin
- lopettaa kasvattaja A:n pennun
- lopettaa kasvattaja B:n pennun välittömästi ratadiskin jälkeen, syynä loukkaantuminen riistan perässä ollessa
- ostaa kasvattaja C:ltä pikkupennun mallia greyhound
- ottaa sijoituksen eri rotuisen
- saa kasvattaja C:ltä aikuisen sijoitukseen
- ostaa kasvattaja D:ltä kaksi greyhoundin pentua, jotka jättää maksamatta
- kasvattaja C hakee pois kasvattaja D:n pennut sekä oman sijoituksensa
- ostaa eri rotuisen pennun ja jättää maksamatta
- ostaa kasvattaja E:ltä greyhoundpennun väärällä nimellä ja jättää maksamatta
- kasvattaja C huijaa tuomaan näytille E:n pennun, jonka kasvattaja E ottaa haltuunsa
- maksamaton eri rotuinen haetaan pois
- eläinsuojelutapauksena viranomaiset hakevat viimeisen vääränrotuisen ja C:ltä aikanaan ostetun

Huusholli on - juorujen mukaan - lunastuskunnossa, koska sontaa on paksu kerros ja lattiapinnat ovat tuhottu. Koirat ovat olleet - juorujen mukaan - kytkettynä sisällä ilman ulkoilutusta ja syöneet - juorujen mukaan - lattialle heitettyä sertiä. Talossa oli joskus ollut - juorujen mukaan - jyrsijöitä, jäljellä oli vain revityt häkit. Omistajan käsien kautta oli kiertänyt - juorujen mukaan - useita muitakin rotuja, mutta niiden kohtalosta ei ole tietoa. Tapaus on poliisin tutkinnassa eläinsuojelurikoksena - ja tämä ei ole juoru.

Koko surkean tapauksen loppuna nelivuotias greyhounduros, joka on on kaikesta huolimatta pitänyt optimistisen, iloisen ja luottavan suhtautumisen elämään ja ihmisiin, etsii luotettavaa kotia. Sopii parhaiten ainoaksi, mutta on toki oppinut elämään laumassa.

Ei kilpakoiraksi.

Toivotaan rauhallista ja tasapainoista, jalat-maassa elävää kotia. Asumismuodolla ei ole merkitystä, mutta kissat ja jyrsijät ovat vaaravyöhykkeessä.

Yhteystiedot saa Katiskan kautta.

Edit: [Koti löytyi](https://www.katiska.eu/koira/adoptio-on-hieno-asia-osa-2/) ja juttu säilyy vain varotuksena muille - sillä ihmisestä oli jo kiertänyt varotuksia, mutta niitä ei uskotto; oltiin varmoja, että halutaan vain kampittaa muiden kasvattajien myyntiä (tai sitten haluttiin myyntipennut riskillä millä hyvänsä maailmalle, mutta sitä vaihtoehtoa en haluaisi ajatella)
