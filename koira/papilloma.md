---
title: "Papilloma"
date: 2010-02-04
categories: 
  - "koira"
---

Aina silloin tällöin koirien suuhun tulee syyliä. Omistajat heräävät milloin mistäkin syystä, aika yleisesti luullaan että koira on pureskellut vessapaperirullan ja pahvia on jäänyt hampaiden väliin. Kyseessä on kuitenkin koiran **papillomavirus**. Useimminhan ne tulevat ikeniin ja huuliin. Häviävät ajan myötä, yleensä kuukaudessa. Eivät ole vaarallisia, eivätkä tartu. Niihin tulee elinikäinen vastustuskyky eivätkä siis uusi. Yleensä hoitoa ei tarvita, mutta jos koira vaikka puree ne rikki, niin silloin voidaan poistaa.  
<!--more-->  
[![](images/Canon-229-250x250.jpg)](https://www.katiska.eu/wp-content/uploads/2010/02/Canon-229.jpg)Papillomat ovat pienen puolukan kokoisia ihossa kasvavia viruksen aiheuttamia nystyröitä. Virus pääsee ihoon vamman, kuten haavan, nirhauman tai vastaavan, kautta. Itämisaika on kuusi viikkoa, jonka jälkeen virus on aiheuttanut joskus kivuliaatkin paukamat. Papillomat kertovat koiran immuniteetin vajavaisuudesta tai keskeneräisyydestä. Kun ne on kerran saatu, niin elimistö saa niihin vastustuskyvyn, eivätkä ne uusiudu. On kuitenkin koiria, jotka suojaa eivät kehitä, ja näillä papilloma saattaa uusiutua.

Papilloma on nimenomaan nuorien koirien ongelma, ja esiintyy yleensä alle yksivuotiaana. Se kuitenkin jostain syistä voi puhjeta vanhemmillakin koirilla. Nuorilla papilloma tulee useimmiten suuhun ja vanhemmilla ihoon tai silmäluomiin.

Suomessa yleisimpiä ovat "suusyylät", mutta koiratarhojen vetosuorien myötä Suomeenkin on pesiytynyt toinen ilmenemismuoto. Virus tarttuu näiden hiekasta ihon pienen vaurion kautta ja ilmestyvätkin jalkojen alaosaan, kintereen ja ranteen alapuolelle. Kivuliain papilloma on silloin kun se kasvaa kynsinauhojen alueella. Sen sijaan räpylöissä ja varpaissa kasvava aiheuttaa yleensä epämukavuudestaan huolimatta pelkästään lievää ontumista. Samaan koiraan kasvaa yleensä viikon sisään useampi paukama, jopa kymmenkunta.

Jaloissa olevat papillomat voi myös poistaa itse. Alue desinfioidaan antiseptisella aineella, esimerkiksi Betadinella. Sitten papillomat puristetaan peukalonkynsillä. Jossain tapauksissa tämä saattaa tarvita paikallispuudutuksen, jolloin on käännyttävä eläinlääkärin puoleen. Papilloman poistosta seuraa vähän aikaa runsastakin verenvuoto, jota voi tyrehdyttää pitämällä jalkaa antiseptisessa liuksessa tai painamalla sitä sideharsolla. Lopuksi sidetaitos kastellaan laimentamattomalla Betadinella ja se painetaan irroneesta papillomasta jäänyttä kuoppaa vastaan 60 sekuntia. Tämä estää tulehdukset ja varmistaa viimeistenkin virusten kuolemisen.

\[caption id="attachment\_21952" align="alignright" width="150"\][![Hevosilla on vastaava papilloma-tartunta.](images/20130511-untitled-021-150x150.jpg)](https://www.katiska.eu/wp-content/uploads/2010/02/20130511-untitled-021.jpg) Hevosilla on vastaava papilloma-tartunta.\[/caption\]

Irrotetut papilloomat on kerättävä ja hävitettävä huolellisesti huolehtien ettei ympäristö pääse saastumaan papillomaviruksella. Tartuntapaikka ei ole aina helppo selvittää pitkän itämisajan takia. Jos tartunnan on saanut, niin jatkossa on hyvä kastaa jalat betadineliukseen aina kilpailujen jälkeen tai jos on oltu treenisuoralla tai vastaavalla. Tämä estää uusintatartunnan.

Suussa olevat papillomat eivät yleensä tarvitse poistoa, eivätkä ne haittaa koiraa. Ne saattavat kuitenkin kasvaa niin suuriksi, että koira puree ne rikki. Silloin poistoa kannattaa harkita tulehdusriskin takia. Ne poistetaan joko "jäädyttämällä" tai kirurgisesti. Operaatio on helppo ja melkoisen riskitön.

\--

Papillooma on yleinen kirjoitusvirhe. Oikea muoto on papilloma.
