---
title: "Parsaa ja kanankauloja"
date: 2010-09-24
categories: 
  - "koira"
tags: 
  - "barf"
  - "raakaruokinta"
---

Unohdan taas kerran hyvät tavat ja nettiketin, ja kopioin erään foorumipostauksen sekä oman vastaukseni siihen. On aivan pakko, koska tämä on tyyppipuhdasta barffaamista arkipäivän tasolla  - paitsi, että kirjoittaja antaa myös lihaa. Ns. broikunsiipibarffaajathan eivät lihaan rahojaan tuhlaa.

<!--more-->

> _Nyt syö \[1,5v labbisnarttu\] soseessa iltaisin (50% lihaa ja 50% kasvista)pääasiassa nautaa ja possua (grossattua). Kerran viikosta saa mahaa ja kerran viikossa lohta. Kasvissoseessa on nyt ollut salaattia, kesäkurpitsaa, kurkkua, paprikaa,parsakaalia. Aamulla annan n. 40% päivittäisestä ruoka-annoksesta lihaisia luita, jotka on olleet possun selkää (? ne missä on kylkiluutkin..), sian sorkkia, naudan luita, kanankauloja. Soseruokaan lisään vielä lorauksen rypsiöljyä. Koulutuksessa käytän kuivattua mahaa, nautaa ja maksaa sekaisin._

Ynnätään, grammat laskujen helpottamiseksi.

Ruokaa annetaan päivässä kilo eli 1000 g. Siitä on sulamatonta kuitua ja vettä aamulla 300 g ja kylkiluita 200 g, joissa lihaa enintään ehkä 50 g - mutta lasketaan barffaajien mielenrauhan takia 100 g, sekä luuta - [kalsiumia](https://www.katiska.eu/tieto/koira-tieto-ravitsemus/koira-tarve-mineraali/koira-ja-kalsium/) - toiset 100 g (tai 150 g). Iltaruuassa annetaan sulamatonta kuitua sekä vettä 250 g ja lihaa 250 g.

Koira saa siis kaikkiaan

- sulamatonta kuitua/vettä (ne vihreät kasvikset) 550 g,
- lihaa 350 g ja
- luuta 100 g.

Suomeksi: koiran käyttämät ravintoarvo ja energia tulee tuosta 350 gramman osuudesta kilon ruokamäärässä - 35 % ruuasta on koiran hyödynnettävissä. Tämä siis oletuksella, että liha on ihmisille kelpaavaa. Jos se on laatua "lemmikki", niin lihan osuus tipahtaa tuosta vielä puoleen.

Oikea kysymys ei siis ole, että antaako kerran viikkoon [maksaa](https://www.katiska.eu/tieto/koira-tieto-ruokinta/koira-raakaruokinta-raaka-aineet/maksa-koiran-ruokana/), lohta tai [kanamunaa](https://www.katiska.eu/tieto/koira-tieto-ruokinta/koira-raakaruokinta-raaka-aineet/kananmuna-lyhyesti/) lisänä, vaan että riittääkö ylipäätään mikään edes päivätasolla.

Kun tehdään barffia, niin kannattaa ihan oikeasti istua alas, katsella sitä annosta ja miettiä perusasioita: jos tästä kuivattaisiin vesi pois ja se annettaisiin kuivana, niin kelpuuttaisinko sen, sekä onko ruoka ylipäätään pedolle sopivaa. Ja erokaako lopputulos sittenkään oleellisesti paljon parjatuista kuivamuonista.

Kuva: [![Creative Commons License](images/cc.png)](https://creativecommons.org/licenses/by-nc-nd/2.0/ "Attribution-NonCommercial-NoDerivs License") photo credit: [Shari ➥](https://www.flickr.com/photos/52518582@N07/4992466575/ "Shari ➥")
