---
title: "PET-pullo on halpa lelu"
date: 2011-04-24
categories: 
  - "koira"
---

Osalla leluina on kaksi lego-palikkaa, eivätkä ne sovi toisiinsa. Toisilla taasen high-tech-super-hyper-muumio-robotti, jonka käyttö vaatii DI:n tutkintoa. Leluista voi maksaa, tai sitten niitä voi kehittää tarpeeseen. Koiraa ei kiinnosta paketit (tai siis nimenomaan paketit kiinnostavat) tai lelun brändi, vaan että se on yksinkertaisesti kiva.

<!--more-->

Ovatko Lidlin Freeway -nimellä myydyt vadelma- ja ananaslimut tuttuja? Jos ananasesanssista pitää, niin Freeway on ehdoton vaihtoehto. Siinä ananasta ei ole käytetty peittämään karseiden keinomakeutusaineiden jälkimakua. Eikä maksa paljon - 6-päkki taisi pantteineen olla jossain kolmen euron paikkeilla.

Toki nuo ovat palautuspulloja (Lidl-only), mutta niitä voi käyttää myös koirille leluina. Ovat kohtuullisen kestäviä, mutta silti pehmeitä. Ja pitävät mukavaa rätisevän ritisevää ääntä kun niitä pureskelee - vie hermot omistajalta. Paiskataan pihalle tai tarhaan, ja annetaan koiran hoitaa loput.

https://www.youtube.com/watch?v=R-WE-flDdDw
