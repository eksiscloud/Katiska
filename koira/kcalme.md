---
title: "kcalME"
date: 2021-06-08
categories: 
  - "koira"
tags: 
  - "energia"
  - "termi"
---

Lyhenne kcalME tai vastaava jouleissa, esimerkiksi kJME tai MJME, tarkoittaa ruuan metabolista eli aineenvaihdunnallista energiaa. Lyhennettä käytetään aina ruuissa ja jos puhutaan koiran metabolisen eli aineenvaihdunnallisen energian saannista, tarpeesta tai kulutuksesta, niin se ilmoitetaan per koiran metabolinen paino (kgME).

<!--more-->

Metabolinen energia on laskennallinen suure, joka ilmoittaa sen keskiarvoisen tai jossain vaiheessa lasketun energian, joka on elimistölle mahdollista käyttää. Kokonaisenergiasta on silloin vähennetty mm. ulosteisiin ja virtsaan jääneet hyödyntämättömät kalorit.

Periaatteessa metabolinen energia huomioi ruuan sulavuuden, mutta vain periaatteessa - jopa niin vähän periaatteessa, että sulavuutta ei saisi edes huomioida.

Metabolinen energia on vertailuarvo, joka kuvaa sitä suurinta mahdollista energiamäärää, joka on mahdollista saada elimistön käyttöön määrättyjen parametrien täyttyessä. Se ei tarkoita, että se energiamäärä saataisiin elimistöön. Vielä vähemmän se tarkoittaa, että elimistö käyttäisi saamaansa energian. Ja kaikista vähiten koiran ruokien metabolinen energia tarkoittaa, että koira hyötyisi laskennallisista kaloreista.
