---
title: "Jumppapallon paluu"
date: 2012-07-22
categories: 
  - "koira"
tags: 
  - "greyhound"
  - "treenaus"
---

Sen jälkeen kun Laura (La Tua Cantante) voitti Finnish Greyhound Derbyn, eli maan suurimman arvokilpailun, niin se sai ihan itse valita mitä se halusi palkinnoksi. Pienten tulkkausongelmien jälkeen tulimme siihen tulokseen, että se vaatimalla vaati itselleen uuden jumppallon - vipukat kun rikkoivat vanhan. Ja senhän se tietenkin sai.

<!--more-->

Koska tiedän, että osa menee tämän(kin) videopläjäytyksen jälkeen ostamaan koiralleen jumppapallon, niin pari varoituksen sanaa.

Sillä on helppo rikkoa koira. Liioitella ei siis saa. Vaikka se saattaakin määrätyissä tilanteissa jumpata kaulaa, selkää ja etujalkoja, niin sillä voi myös saada samat paikat pahasti tukkoon. Lisäksi se väsyttää koiraa paljon, koska kaikesta huolimatta pallon käyttö on eräällä tavalla staattista rasitusta - koira jännittää itseään koko ajan.

Mutta jos koira oppii liikuttamaan palloa, ja alusta on sopiva, niin ne suorastaan rakastavat jumppapallolla pelaamista.

https://youtu.be/\_foVWdFr6SU
