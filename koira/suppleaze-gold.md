---
title: "Aviform Suppleaze Gold"
date: 2019-08-25
categories: 
  - "koira"
tags: 
  - "glukosamiini"
  - "hyaluronihappo"
  - "kondroitiinisulfaatti"
  - "lisaravinteet"
  - "msm"
  - "nivelet"
  - "nivelrikko"
  - "tuotearvostelut"
---

Koirien glukosamiinituotteet ovat usein kalliita ja jopa tehottomia. Se on yksi syy siihen, että monet tähyilevät hevostuotteiden perään. Toinen syy on halu saada niveltuotteeseen mahdollisimman monta ainesosaa. Silloin ei tulla useinkaan ajatelleeksi sitä, että ainesosien määrä nostaa annoskokoa sekä annoksen hintaa - puhumattakaan siitä, että kaikilla osilla ei ole läheskään aina vaikutusta niveliin, jolloin ne ovat aidosti vain täyteaineita. Yksi paljon käytetyistä hevosten nivellisistä on Suppleaze Gold, joten katsotaan mitä se sisältää.

<!--more-->

Tuotetiedot ovat myyjän sivuilta.

## Sisältö

Purkissa tulee mukana 27 gramman mittalusikka. Kuten aina jauheiden suhteen, niin paino on suhteellinen käsitys, koska ei tiedetä kuinka tiiviiksi tuote on pakkaantunut. Mutta tuo on universaali kysymys, eikä aidosti aiheuta suurtakaan tai ainakaan oleellista heittoa.

Grammassa Suppleaze Goldia on niveliin vaikuttavia aineita:

- [glukosamiinia](https://www.katiska.eu/tieto/koira-nivelet/glukosamiini-koiralle/) (HCL) 407 mg
- [konroitiinisulfaattia](https://www.katiska.eu/tieto/koira-nivelet/kondroitiinisulfaatti/) 148 mg

Nivelille hyödyttömiä myyntiä helpottavia jatkeaineita on:

- [MSM](https://www.katiska.eu/tieto/koira-nivelet/msm/) 370 mg
- hyaluronihappoa (HA) 7 mg
- [C-vitamiinia](https://www.katiska.eu/tieto/koira-tarve-vitamiini/c-vitamiini-koiralle/) 66 mg

Luvut tarkoittavat sitä, että grammassa on vain hieman yli puolet vaikuttavaa, loput ovat jatkeainetta. Sillä on merkitystä kahdelle asialle: paljonko annetaan jauhetta (joka on samalla hinnan ilmoittava) sekä ovatko jatkeaineet jollain tavalla riskialttiita koiralle.

## Annostus

Glukosamiinin lähteenä on halvempi HCL, jonka toimivuudesta ei ole mitään näyttöjä. Mutta jos tuon kysymyksen ohittaa, niin annostus on kohtuullisen yksinkertainen, jos annostuksesi hyväksytää yleisesti käytetty 1000 mg/30 kg eli 33 mg/kg.

Se tarkoittaa silloin, että Suppleaze Goldia antaa grammasta glukosamiinia

- 12 kilolle

Tuo kannattaa yksinkertaistaa niin, että tuotetta tarvitaan gramma per 10 kiloa eli noin 1/4 teelusikallinen. Silloin täysi tasainen teelusikallinen olisi 40 kg koiran annos - puolita tai kerro sopivasti, niin saat oman koirasi annoksen.

Ennaltaehkäisevästi antavat voivat antaa neljäsosa-annoksen tai puolikkaan. Kannattaa hieman muistaa, että ennaltaehkäisyn hyödyistä ei ole mitään näyttöä.

## Hinta

Suppleaze Gold kannattaa ostaa 600 gramman täyttöpussina. Useimmille 5 kilon suurtalouspurkki maksanee noin 300 euron kertaostoksena liikaa, mutta sillä saisi leikattua hinnasta vajaa 30 % pois - purkki on vaan niin iso, että sellaisen ostaminen edellyttäisi satojen koirakilojen taloutta. Periaatteessa se säilyy luoja yksin tietää kuinka kauan, mutta silti ainakaan itse en halua miettiä moista vaihtoehtoa.

Pidetään esimerkkinä 30 kg koiraa ja 30 gramman annosta. Silloin glukosamiinin grammahinnaksi tulee 24 senttiä, joka on jonkin verrankin paljon enemmän kuin edullisemmat, mutta paljon kalliimpiakin löytyy. 30 kg koiran päiväannos maksaisi silloin noin 28 senttiä.

Suppleaze Goldia tehokkaampia glukosamiineja halvemmalla hinnalla on markkinoilla, mutta jos ohittaa HCL-kysymyksen ja arvottaa kondroitiinisulfaatin, niin Suppleaze Gold on harkitsemisen arvoinen tuote nivelten hoitoon.

## Kysymysmerkit

Miettiminen tulee hinnan ja HCL-muodon lisäksi myös jatkeaineista. MSM:ää on paljon ja hyödyttömyytensä lisäksi se saattaa olla vatsaa ärsyttävää. Hyaluronin määrä on niin alhainen, että ei tarvitse edes mainita sitä, että se ei imeydy. C-vitamiini on koiralle hyödytön ja nivelissä se ei tee mitään.

Glukosamiini itsessään voi aiheuttaa laktoosi-intoleranssin tapaisia oireita, sen tunnetuin haitta. Kun kuormaa lisätään MSM:llä, niin herkemmille tulee taatusti ongelmia. Terveillä koirilla MSM:llä ei ole mitään merkitystä - kunhan muistaa, että siitä ei saada [rikkiä](https://www.katiska.eu/tieto/aminohapot/metioniini/).

## Myyjän sivut

Tiedot on otettu täältä: [https://www.1hevosvoima.com/epages/1hevosvoima.sf/fi\_FI/?ObjectPath=/Shops/2014062202/Products/88](https://www.1hevosvoima.com/epages/1hevosvoima.sf/fi_FI/?ObjectPath=/Shops/2014062202/Products/88)
