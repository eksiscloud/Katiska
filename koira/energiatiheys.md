---
title: "Energiatiheys"
date: 2021-06-08
categories: 
  - "koira"
tags: 
  - "energia"
  - "termi"
---

Energiatiheys on laskennallinen suure, joka kuvaa kuinka paljon koiran olisi syötävä ruokaa saadakseen tarpeensa tyydytettyä määrätystä ravintoaineesta. Sitä käytetään koirien täysravintojen reseptiikassa. Käytännössä se on hyödyllinen vain kuivamuonia suunniteltaessa.

Käytettävä yksikkö on useimmiten per 1000 kcalME tai 4,18 (4184 J) MJME.

Koirien tarpeet ilmoitetaan useimmiten ruokien energiatiheydelle 1000 kcalME, ja ne on siitä muutettu vastaamaan metabolista painokiloa kgME. Silloin aina siinä ruokamäärässä, joka antaa 1000 kcalME on ilmoitettu määrä ravintoainetta ja koira joutuu syömään silloin sellaisen annoksen, että se täyttää koiran laskennallisen energiantarpeen. Energiatiheys on suhdeluku, eikä ota kantaa siihen pystyykö koira moisen annosen syömään tai onko se vaikka suoliston hyvinvoinnille liian pieni ruokamäärä.

Jos oletetaan koiran energiatarpeeksi 131 kcal/kgME (~ 550 kJ), niin 20 kg koira tarvitsisi 1240 kcalME. Jos ruoka antaa vaikka 1500 µg/1000 kcalME per 100 grammaa ruokaa, niin esimerkin koira söisi 124 grammaa ja saisi siitä silloin 1860 µg A-vitamiinia.

Energiatiheyden suhteen on muistettava kaksi asiaa:

- energiatiheys ei kerro missä määrässä ruokaa se on, vaan se on laskettava erikseen sen mukaan paljonko ruuassa on metabolista energiaa per 100 grammaa tai 1 kg
- energiatiheyden mukaan kerrottu tarve ei kerro paljonko koira tarvitsee per kgME tai kgEP, vaan paljonko koira saa syödessään energiatiheyden määräämää ruokaa, kun on laskettu ensin koiran energiantarve ja montaako grammaa ruokaa tarvitaan energiatiheyden kautta koiran energian tarpeen tyydyttämiseen

Koirien ruokinnassa ei koskaan tarvita energiatiheyttä. Sitä käytetään vain ravitsemuksen teoriassa, kun tarvitaan arvoja reseptiikkaa varten.
