---
title: "Hyviä haaskabakteereja"
date: 2013-03-30
categories: 
  - "koira"
---

> ...jo selitinkin, mihin koira niitä \[naudan mahan\] entsyymejä tarvitsee. Eli hyvät bakteerit (joita luonnossa saadaan mm. haaskoista) puhdistavat koiran suolistonukan, joka puolestaan kerää entsyymien hajottamat aineet. Entsyymit siis pilkkovat koiran saamat ravintoaineet. Koiran suolistonukka on kuin märkä pumpuli, joka imee ravintoaineet. Jos suolistonukka ei toimi, ruoka ei imeydy, jonka seurauksena koira menee kuralle. Itselleni tämä on jo aivan tarpeeksi varteenotettava selitys sille, miksi pidän naudan mahaa hyödyllisenä ja tärkeänä osana koirieni ruokavaliota.

<!--more-->

Kyllä, foorumeilta lainattua.

Kerrataan taas perusasiat.

- [naudan mahasta](https://www.katiska.eu/tieto/koira-raakaruokinta-raaka-aineet/naudanmaha/ "Naudanmaha") ei saada koiralle ruuansulatusentsyymejä
- vaikka saisikin, niin ne aminohappoina sulavat tai pysyvät aktivoitumattomina, koska entsyymit vaativat toimiakseen käynnistäjänsä, sekä oikean lämpötilan sekä pH:n. Yksi syy siihen miksi sian haima on annettava jäisenä
- haima on tärkein ruuansulatusentsyymien lähde
- haaskoissa olevat bakteerit ovat niitä pahoja bakteereita, jotka aiheuttavat ruokamyrkytyksiä. Ne ovat mädättäjiä, eivät koiran suoliston normiflooran bakteerikantaa

Joten mitä tapahtuu tarpeeksi varteenotettavalle selitykselle, kun aivan jokainen sen perustelu on väärä?

Valitettavan hyvin nämä itseoppineen ja diplominsa ostaneet luonnonparantajat ja uskomusruokkijat ovat onnistuneet oman maailmankaikkeutensa kuvitelmia työntämään reaalielämään.

Mediassa on puhuttu paljon lasten ja nuorten medialukutaidosta ja lähdekritiikin puutteesta. Eikä turhaan.
