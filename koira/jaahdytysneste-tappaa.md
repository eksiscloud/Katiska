---
title: "Jäähdytysneste tappaa koiran"
date: 2010-09-29
categories: 
  - "koira"
---

On aika taas jokasyksyiselle varoitukselle:

**Jäähdytysneste tappaa!**

<!--more-->

Jäähdytysneste on makeaa ja koirat litkivät sitä mielellään, mutta sen sisältämä _glykoli_ on yksi kotitalouksien pahimmista myrkyistä. Jos juotu määrä on riittävä - eikä puhuta litroista, vaan tilkasta - ja omistaja huomaa asian hieman turhan myöhään - eikä puhuta päivistä, vaan tunneista - niin eläinlääkärin työkalut ovat vähissä: [oksaalimyrkytys](https://www.katiska.eu/ruokinta/yleista/oksaalihappo/) ja hyvästit munuaisille. Jolloin sanotaan hyvästit myös koiralle.

Koskaan, ikinä, milloinkaan ei autojen jäähdytysnestettä saa jättää avoimeen astiaan. Ei edes autotalliin tai kellariin, jonne koirilla ei pitäisi olla pääsy. Takuuvarmasti jossain vaiheessa jää ovi auki.

Eikä kyseessä ole pelkästään koirat - vaara koskee kaikkia muitakin lemmikkejä sekä lapsia.
