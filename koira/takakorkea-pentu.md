---
title: "Takakorkea pentu"
date: 2019-11-23
categories: 
  - "koira"
tags: 
  - "kasvu"
  - "kasvuhairio"
  - "luusto"
  - "pennut"
  - "rakenne"
---

Ihmiset ovat huomattavan herkkiä kasvavan pennun omituisille rakennemuutoksilla. Niissä nähdään heti kasvuhäiriön merkkejä. Valitettavasti jonkus pelko toteutuukin, mutta useimmiten kyse on vain kasvusta. Keho ja raajat eivät kasva samaan tahtiin.

<!--more-->

Sama asia se on ihmisteineilläkin. Yhdessä vaiheessa on pelkkää jalkaa ja törmällään joka paikkaan, kun uutta pituutta ei hallita. Seuraavana päivänä ulkomuodostaan herkkä murroikäinen näyttää orangilta kulkiessaan selkä köyryssä ja yhtä äkkiä venähtäneiden käsivarsien takia rystyset melkein viistävät maata.

Pentu kasvaa kasvupiikkiensä aika epätasaisesti. Ensin venähtää jalat, eivätkä nekään yhtä aikaa, vaan ensin voi kasvaa etujalat pituutta ja sen jälkeen takajalat. Seuraavalla viikolla pentu näyttää mäyräkoiralta (_no pun intended_), kun keskivartalo onkin venähtänyt pituutta.

Pentu on takakorkea siksi, että takajalkojen pituus on kasvanut enemmän kuin etujalkojen. Lisäksi takajalkoen kulmaukset aiheuttavat sen, että takaosa näyttää saaneen enemmän korkeutta. Kun kasvaa sekä reisiluu että kinner, niin pituutta tulee molempien pidentyessä sentin enemmän kuin säären kasvaessa sentin.

Se korjaantuu ajan myötä, on aivan normaalia, eikä sille voi (eikä tarvitse) tehdä mitään.

Joskus kyse saattaa olla kasvuhäiriöstä, tosin ei koskaan pelkällä takakorkeudella, mutta kannattaa ymmärtää yksi perusasia: se tulee koiran perimästä, etkä voi tehdä mitään estääksesi tai korjataksesi sitä.

Jos koskaan törmäät teksteihin kasvun säätelystä, niin poistu paikalta nopeasti. Ensinnäkin kyse on puhtaasta taikauskosta, ei biologiasta, ja toiseksi annetut ohjeet ovat vaarallisia kasvavalle pennulle ja voivat aiheuttaa kehitys- ja kasvuhäiriöitä.

Kuuntele tämä podcast, siinä olen selittänyt asiaa:

https://www.katiska.eu/podcastit/126-takakorkea-koira/
