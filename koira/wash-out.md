---
title: "Koiran munuaisten wash-out ilmiö"
date: 2020-02-02
categories: 
  - "koira"
tags: 
  - "elektrolyytit"
  - "munuaisetelin"
  - "termi"
  - "ylirasitus"
---

Wash-out voitaisiin kääntää munuaisten huuhteluksi. Koska en ole keksinyt/löytänyt sopivaa termiä, niin käytän englanninkielistä lainaa. Wash-out on ylirasitusoire, jossa munuaisten mielestä plasman pH on muuttunut liikaa, yleensä ensin rasituksen myötä happaman puolelle, jonka takia munuaiset komentavat soluja luovuttamaan kaliumia. Kaliumin määrä nousee nopeasti ja munuaisten näkökannasta pH on menossa liikaa emäksiseksi sekä kaliumia on liikaa, jonka takia liika kalium poistetaan virtsaamalla. Jolloin pH menee taas happaman puolelle, ja lisää kaliumia vapautetaan, Syntyy kierre.

<!--more-->

Koira juo enemmän, joka mahdollistaa lisääntyneen virtsaamisen, jossa hukataan lisää elektrolyyttejä, jonka takia jano vain yltyy. Jos kierre ei katkea tai sitä ei katkaista, niin se johtaa pahimmillaan [metaboliseen asidoosiin](https://www.katiska.eu/terveys/rasitus-terveys/metabolinen-asidoosi/), joka on hengenvaarallinen tila. Yleensä wash-out korjaantuu itsestään (tai treenarin avustukselle) päivässä, mutta aiheuttaa kuivumista ja elektrolyyttien puutetta. Vähintään kolmen päivön totaalilepo on suositeltavaa.

Ensiapu on rasvainen ruoka, elektrolyyttien lisääminen, kävelyttäminen ja rajoitettu juominen. **Koira ei saa päästä juomaan vapaasti** - huomaa lammikot.
