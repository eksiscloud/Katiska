---
title: "Leusiini hävitti läskiä"
date: 2012-01-03
categories: 
  - "koira"
---

Jos unohdetaan vanhenemisen monet kiusat ja krämpät, niin vanheneminen tuo mukanaan kaksi terveydellistä ongelmaa. Lihasmassa vähenee (_sarkopenia_) rasvan osuuden noustessa ja luusto hapertuu sen tiheyden vähentyessä (_osteopenia_). Tämä on yksi siihen miksi vanhuksille - niin ihmisille kuin eläkeläiskoirillekin - [suositellaan korkeampaa proteiinia](https://www.katiska.eu/tieto/koira-vanha/vanhuksen-ruokkiminen/ "Vanhuksen ruokkiminen") ravinnossa. Jo pidempään on tiedetty, että akuutisti leusiini vähentää sarkopeniaa. Nyt on rotilla tutkittu pidempiaikaista käyttöä.

<!--more-->

Leusiini on välttämätön aminohappo ja tärkein haaraketjuisista, niin sanotuista [BCAA-aminohapoista](https://www.katiska.eu/ravitsemus/lisaravinteet/proteiinit-lisaravinteina/). Leusiini näyttelee lajin säilymisen kannalta tärkeää roolia, koska se on yksi rakennuspalikka DNA:ssa, mutta yksilön kohdalla sen merkitys lienee siinä, että se on tärkein luurankolihasten aminohappo. Se on siis "suurin" rakennuspalikka vaikkapa reisissä ja hauiksessa.

Vianna ym (2012\[ref\]Vianna, Resende, Torres-Leal, Pantaleão, Donato Jr., Tirapegui: Long-term leucine supplementation reduces fat mass gain without changing body protein status of aging rats. _Nutrition_ Vol. 28, Issue 2:[182-189](http://www.nutritionjrnl.com/article/S0899-9007%2811%2900145-6/abstract), Feb. 2012\[/ref\]) selvittivät mitä rotille tapahtuu pidempi aikaisessa leusiinin antamisessa. Kuuden kuukauden ikäisille rotille annettiin leusiinia lisänä 40 viikon ajan, jonka jälkeen niiden tilaa ja terveyttä verrattiin verrokkiryhmään, joka oli saanut normaalia ravintoa sekä kuuden kuukauden iän tasoon.

Leusiinia saaneet rotat olivat kevyempiä ja niillä oli vähemmän rasvaa kuin verrokeilla, mutta ne olivat isompia kuin lähtöikään verrattuna. Ikääntyminen oli vaikuttanut samalla tavalla molemmilla ryhmillä lipidi- ja glykemiaprofiileihin. mutta leusiinia saaneilla vanheneminen ei näkynyt proteiinipuolella: kehon ja lihaksiston proteiinimäärät eivät olleet pienentyneet, ei myöskään seerumin kokonaisproteiini.

Leusiini esti ikääntymisen aiheuttaman rasvattoman lihasmassan vähenemistä. Tämä on erityisen tärkeä havainto, sillä se vaikuttaa suoraan eläkeläisten ruokintaan. Leusiini vaikuttaa kasvuhormonin, insuliinin ja testosteronin tuotantoon, ja ollessaan samalla myös tärkeä BCAA-aminohappo lihasten rakennusaineena, se kuuluu harrastavien peruslisäravinteisiin. Mutta samasta syystä leusiinin, ja muidenkin proteiinien, saannista on huolehdittava iän alkaessa harmaannuttaa - lihasmassan katoaminen vanhennuttaa nopeammin ja aiheuttaa monia eläkeläisille tuttuja ongelmia.

Tuolla vaikutuksella leusiini on myös ehdoton valinta laihdutettaessa.

Leusiinia saa toki lihasta, mutta kun nimenomaan leusiinin määrää pitäisi päästä nostamaan rajummin, niin pelkkä liha ei ole ratkaisu. Leusiinilisiä, ja tietääkseni myöskään BCAA-valmisteita ei valmisteta suoraan koirien käyttöön. Niitä ei siis löydy rehulisinä, vaan on hyödynnettävä ihmispuolen lisäravinteita. Leusiinia löytyy mukavasti esimerkiksi Scitecin valmistamista Amino 50 Liquidista (105mg/15ml) sekä varsinkin BCAA Xpressistä (2500mg/5g). Molemmat tuotteet ovat siis ihmispuolen korkeat vaatimukset täyttäviä lisäravinteita, eivät eläinten rehulisiä.

Laittaa taas kerran mielenkiintoiseen valoon ne sahanpurusäkit, joita senior-ruokina myydään, vai mitä?
