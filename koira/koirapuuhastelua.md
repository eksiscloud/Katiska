---
title: "Koirapuuhastelua"
date: 2013-04-29
categories: 
  - "koira"
---

Minulla oli vaikeuksia löytää tälle postaukselle sopivaa kategoriaa Katiskasta. Tarkoitus ei ollut esittää kilpalajia, vaan muistuttaa ihmisiä, että koiran aktiivisuutta voi purkaa ja suunnata kotioloissakin. Temppujen opettaminen on useimmiten sinällään täysin ilman tarkoitusta, vaikka sitä kautta saattaakin onnistua löytämään metsälenkillä hävinneet avaimet. Ilman tarkoitusta siinä mielessä, että temppuilua harvemmin käytetään jonkin selvän päämäärän saavuttamiseen. Sitä tehdään vain siksi, että voidaan - ja koiralla sekä omistajalla on hauskaa.

<!--more-->

Ei ole aivan puhdasta sattumaa, että maailmalla leviävien temppuvideoiden pääosissa on yleensä border collie tai jokin muu aktiivinen, alkujaan työkoiratotu - paimensukuisia usein. Näyttävyys edellyttää koiralta niin halua kuin kykyäkin oppia, tehdä ja tarjota toimintaa. Monilla roduilla - tai yksilöillä - on kylläkin halua tehdä, jos niillä on tarvetta ottaa kontaktia omistajaansa, mutta kyky toteuttaa ja varsinkin klikkeripohjaisessa (muitakin vastaavia koukutusmetodeja löytyy) tarjota erilaisia toimintatapoja onkin paljon vajaampi. Tuota joskus tituleerataan koirien älykkyydeksi, mutta se on aivan yhtä älytöntä kuin laittaa samalle arvosteluviivalle kirjallinen tai matemaattinen älykkyys. Kysymys on vain rodun käyttöhistoriasta.

Jokainen koira oppii. Omistajan tehtävä on olla vaatimatta liikaa, ja olla odottamatta liikaa. Jos koira stressataan temppukoulutuksella, niin käsissä on kohta hermoraunio. Ja jos omistajan odotukset koiraan ovat liialliset, niin hetken kuluttua meillä on eläimeensä kyrpiintynyt hermoraunio omistaja. Eikä kellään ole enää kivaa.

Temppukouluttamisen perusidea kuitenkin on, että kaikilla on hauskaa.

Hieman varoituksen sanaa. Unohdetaan se, että liialla aktivoinnilla voidaan saada aikaiseksi joka kodinntäystuho, jos koiran muu hermorakenne ja käytöstaso ei ole hallinnassa. Mutta koiran aktiivisuuden vahvistaminen tarjota sellaisia toimintoja, joita me kutsumme tempuiksi, on itseään ruokkiva systeemi. Kun fyysistä koiraa liikutetaan paljon, niin se tarvitsee hetken kuluttua entistä enemmän fyysistä rasitusta. Kun psyykkistä koiraa vahvistetaan oppimaan, niin hetken kuluttua se tarvitsee entistä enemmän aivojumppaa. Alettiin tekemään koiran kanssa mitä tahansa, niin se on elinikäinen tie - sitä ei voida aloittaa nyt ja lopettaa ensi viikolla.

Esimerkkivideossa on YouTubessa kohtuullisestikin kuvattu borderi Nana:

https://youtu.be/q8FfNQ\_E0l0
