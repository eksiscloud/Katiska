---
title: "Rauta ja koiran ruokinta"
date: 2019-07-15
categories: 
  - "koira"
tags: 
  - "annostus"
  - "faq"
  - "hivenaine"
  - "infokortti"
  - "mineraali"
  - "rauta"
---

Rauta on tärkeä hivenaine koirien ruokinnassa. Raudasta rakennetaan mm. hemoglobiini.

<!--more-->

## Tärkeimmät tehtävät

- rakentaa hemoglobiini
- osallistuu moniin aineenvaihdunnan vaatimiin entsyymeihin

## Tärkeimmät saantitiet

- punainen liha ja [maksa](https://www.katiska.eu/tieto/koira-tieto-ruokinta/koira-raakaruokinta-raaka-aineet/maksa-koiran-ruokana/)

## Yhteisvaikutukset

- Rauta tarvitsee hemoglobiinin muodostamisessa myös kuparia ja [B12-vitamiinia](https://www.katiska.eu/tieto/koira-tieto-ravitsemus/koira-tarve-vitamiini/b12-vitamiini-koiralla/).
- [C-vitamiini](https://www.katiska.eu/tieto/c-vitamiini/c-vitamiini/) tehostaa kasvipohjaisen ei-hemiraudan imeytymistä.
- Osan kasvien, kuten nokkosen tai pinaatin, sisältämä [oksaalihappo](https://www.katiska.eu/tieto/koira-tieto-ruokinta/koira-ruoka-turvallisuus/oksaalihappo/) heikentää raudan hyödyntämistä.
- Samaten kasvien [fytaatit](https://www.katiska.eu/tieto/koira-tieto-ravitsemus/koira-tarve-mineraali/fytaatti/) heikentävät raudan imeytymistä.
- Natriumbikarbonaatti saattaa estää raudan imeytymistä.
- [Sinkki](https://www.katiska.eu/tieto/koira-tieto-ravitsemus/koira-tarve-mineraali/sinkki-valokeilassa/) heikentää ei-hemiraudan imeytymistä.
- elimistön erittäin korkeat rautamäärät vähentävät sinkin varastoitumista maksaan

### Raudan muodot

- **hemirauta**: lihapohjainen vereen perustuva rauta
- **ei-hemirauta**: kasviksista, kuten nokkosesta, saatava rauta

Ei-hemirauta imeytyy huonosti. C-vitamiini muuttaa sen muotoon, jossa sen imeytyminen on parempaa. Myös lihan ja kalan lisääminen parantaa ei-hemirauda imeytymistä.

## Tarve

- NRC: 1 mg/kgME (olettaa 30 % imeytymisen, hemiraudan aito imeytyminen on 60 -100 %)
- FEDIAF: 3,6 mg/100 gKA (ei käytetä raakaruokinnan suunnittelussa)

Osassa lähteitä, myös Katiskassa, on mainintoja, että tarpeen mukainen laskennallinen saanti on vaikea toteuttaa. On esitetty epäilyjä, että analyysitiedot eivät olisi luotettavia. Kyseessä oli suomalaisen asiantuntijan esitys, että varsinkin aktiivisen koiran pitäisi saada 3 mg/kgEP rautaa. Tuon saaminen raakaruokinnassa on käytännössä mahdotonta, tai ainakin suunnattoman vaikeaa. Sittemmin on selvinnyt, että 3 mg/kg oli aidosti vain takaisinlasku kuivamuoniin lisätystä raudan määrästä. Sitä ei voi, eikä saa pitää saantisuosituksena.

Jos lihojen kohdalla laskuissa noudattaa Finelin arvoja, niin koiralle on mahdotonta saada riittävää rautamäärää. SIkanautajauhelihassa olisi vain 1,1 mg/100 g. SIlloin 30 kg koiran olisi syötävä 13 mg saantia varten 1,2 kg. Sen sijaan koirien rehulihojen analyyseissä rautamäärät ovat olleet 2 - 4 mg/100 g, riippuen raaka-aineista. 3 mg/100 g edellyttäisi silloin 30 kg koiralle 400 gramman annosta päivässä.

Poikkeavuuksia löytyy myös maksan suhteen.

- Wikipedia ilmoittaa 17,9 mg/100 g
- yhdysvaltalainen SELFNutritionData 4,9 mg/100 g
- Finelli kertoo naudan maksalle 7,2 mg/100 g

En tiedä syytä noihin eroihin.

## Puutos

- anemia
- yleinen heikkous
- anoreksia
- ripuli
- heikko vastustuskyky
- pennuilla heikko kasvu

## Yliannostus

Raudan erittämistä ei säädellä. Imeytymistä säätelee kehon raudan tarve. Koska imeytymisen säätely ei ole tarpeeksi tehokas, ja erittämistä ei säädellä, niin raudan kertyminen on mahdollista. Kroonista raudan yliannostusta ei saa aikaiseksi ruualla, vaan siihen tarvitaan lisäravinteita. Akuutti rautamyrkytys on munuaisten aiheuttama suojareaktio, jolloin koiralle tulee äkkinäinen ripuli. Sen tunnistaa mustasta väristä.

### Myrkytysmäärä

- 12 mg/kgEP aiheutti lievää suolistoärsytystä
- 600 mg/kgEP aiheutti kuoleman

### Yliannostusoireet

- ripuli ja oksentelu
- veren hyytyminen
- [metabolinen asidoosi](https://www.katiska.eu/tieto/harrastavat-ja-aktiiviset/loukkaantumiset-ja-vammat/metabolinen-asidoosi/)

## Ruuasta saatava rauta

\[table id=257 /\]

Jauheliha on mallia koira, ei ihmislaatuinen.

## Muita linkkejä

- [Rauta](https://www.katiska.eu/tieto/koira-tieto-ravitsemus/rauta/rauta/) (perusartikkeli)
