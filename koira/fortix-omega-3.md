---
title: "Fortix Omega-3"
date: 2019-03-10
categories: 
  - "koira"
tags: 
  - "dha"
  - "epa"
  - "lisaravinteet"
  - "omega-3"
  - "rasvahapot"
  - "tuotearvostelut"
---

Kalaöljy- ja omega-3 -kauppa käy kuumana ja kuluttajalta vaaditaan hermoja olla lähtemättä jokaisen kelkkaan. Fortixin kalaöljy auttaa tuossa, koska 250 kapselia kestää hieman pidempään.

<!--more-->

Kun miettii kalaöljyjä, niin on vain kolme asiaa mihin tulee keskittyä:

- EPA/DHA-määrät
- purkin koko
- purkin hinta

Kaikissa kolmessa kategoriassa Fortixin kalaöljykapselit pärjäävät. 250 kapselia, joissa jokaisessa on

- 1000 mg kalaöljyä
- 300 mg kolmosia, joista
- EPA:aa 180 mg
- DHA:ta 120 mg

Kyseessä on siis määriltään hyvin tavanomainen tuote. Jos kapselissa on korkeammat EPA/DHA-määrät ja alempi kalaöljypitoisuus, niin kyseessä on pidemmälle prosessoitu tuote, jossa omega-3 pitoisuudet on tiivistetty ja kalaöljyssä ollaan samaan tahtiin hukattu kalan rasvan muita hyviä osia.

Joten hinta on ratkaiseva tekijä: kirjoitushetkellä 15,90 on edullisimmasta päästä.

Kapseli on iso, koska grammaa ei saa pienempään pakattua. Vaikka se on geelikapseli, eli liukas, niin osalla saattaa olla vaikeuksia tai haluttomuutta niellä sitä. Silloin sen voi vaikka leikata kahtia ja valuttaa öljy ruokaan.

Närästäville ei ehkä tätä kannata harkita, juurikin kalaöljyn määrän takia. Se nimittäin saattaa olla hyvinkin närästysaltista tavaraa. Silloin kannattaa miettiä jotain tiivistetympää tai laihempaa kapselia, jossa on puolet vähemmän kalaöljyä.

Itse en tosin antaisi närästävälle mitään kalaöljyä ja antaisin omega-3 kysymyksen ratketa itsestään.

Kapselissa on muutaman milligramman verran E-vitamiinia, mutta sen on pelkästään öljyn säilymistä varten. Tuolla määrällä ei tee ihminen eikä koira yhtään mitään, varsinkin kun se on luultavasti ns. synteettistä, jolloin vain puolet on vitamiiniaktiivista. Mutta tuo pätee aivan kaikissa kalaöljyissä, eikä liity sinällään mitenkään juuri Fortixin tuotteeseen. Kalaöljyn(kin) kanssa kannattaisi ottaa/antaa erikseen hieman E-vitamiinia, sillä rasva haluaa antioksidanttia kylkeensä.

Koska purkki on niin iso, niin kapselien kanssa ei tarvitse nuukailla, vaan niitä voi pistää koiran ruokaan hieman reilummin ja omistaja ottaa tietysti samasta purkista omat kolmosensa.

EPA:lle ja DHA:lle ei ole varsinaista suositusannosta koirien ravitsemuksessa, mutta jos antaa pienille yhden, keskisuurille kaksi ja siitä ylöspäin kolme tai neljä päivässä, niin asiat ovat todella hyvällä tolalla. Vähemmänkin voi toki antaa.

**Myyjän sivut:**

https://sporttimekka.fi/tuote/fortix-omega-3-e-vit-250-kaps/
