---
title: "Kananmuna lyhyesti"
date: 2019-07-12
categories: 
  - "koira"
tags: 
  - "faq"
  - "infokortti"
  - "kananmuna"
  - "proteiini"
  - "raakaruokinta"
---

Kananmunaa käytetään koirilla usein energialisänä, josta saadaan samalla proteiineja ja vitamiineja.

<!--more-->

## Pääasiallinen käyttö

- energia
- proteiinit
- sekalaisia vitamiineja
- kuorista kalsiumia

## Kananmunan ravintoarvo

[Kananmuna](https://www.katiska.eu/tieto/koira-tieto-ruokinta/koira-raakaruokinta-raaka-aineet/kananmuna/) on aina mietittävä per yksi muna. Puolikkaita munia on vaikea syöttää koiralle. Taulukot on laskettu 55 gramman munalle, joka on normaalikokoinen. Isommat munat painavat noin 60 grammaa.

### Proteiini ja rasva

\[table id=189 /\]

#### Aminohappokoostumus

\[table id=186 /\]

### Vitamiinit

\[table id=187 /\]

### Mineraalit

\[table id=188 /\]

#### Munan kuori

Yhdestä kananmunan kuorista saadaan jauhettuna aika tarkkaan teelusikallinen eli 4-5 grammaa. Usein ilmoitetaan, että tuossa määrässä on 1760 mg kalsiumia.

- kalsium n. 400 mg/g
- magnesium n. 5 mg/g (teelusikallisessa/yhdessä kuoressa n. 22,5 mg)

- kalsiumia 900 mg/g
- magnesiumia 24 mg/g
- fosforia 8,4 mg/g
- kaliumia 8 mg/g
- natriumia 9 mg/g

## Annostus

Kananmunia ei käytetä koirilla yksinomaisena ruokana. Niiden käyttö vastaa lisäravinteiden käyttöä. Taulukot ovat vain antamassa mittakaavaa.

### Energiaravintoaineet

Tarpeet on muutettu NRC:n suosituksista elopainolle. Määrät ovat ohjeellisia, koska ne perustuvat kuivamuonien saanteihin. Niihin voi suhtautua yltiöpositiivisina määrinä. Todellisuus on huomattavasti alempi. Käytännössä yksi kananmuna vastaa noin kahta ruokalusikallista keskirasvaista lihaa.

\[table id=252 /\]

Käsitys siitä, että kananmuna on energiapommi, perustuu kolmeen asiaan.

1. Mainostus, jossa "mentiin munalla töihin" sekä vuosikymmenten tapa ottaa evääksi kanamunia (paistettuna eväsleiville tai keitetty), jotta jaksettaisiin, on iskostanut meigin jokaiseen ajatuksen kananmunan kaloreista. Se, että mainostus oli aikoinaan niin vahvaa, johtui tolkuttomasta ylituotannosta ja sitä piti saafa purettua myynnillä. Eväissä kananmuna oli säilyvä, eikä keitettyä kuorimatonta munaa tarvinnut suuremmin pakata. Munien arvostus on kuitenkin vielä vanhempaa perua, sillä entisikoina, kun ruokaa oli muutenkin vähän ja lihaa syötiin vielä vähemmän, niin kananmunalla oli tärkeä asema ravintona. Kaikkiaan käsitys energiapommista on kuitenkin perittyä ja tarjottua uskomusta.
2. Koirien ruokinnassa käytetään usein raakoja munia, jolloin se valuu muun ruuan joukkoon. Annos ei näytä kasvavan, eikä tulla ajatelleeksi, että jokainen muna kuitenkin kasvattaa ruoka-annokset koko noin 60 grammaa. Sama saataisiin vähemmällä määrällä lihaa, mutta jostain syytä se ei ole vaihtoehto.
3. Kananmunat ovat olleet aina edullisia ja aikoinaan ne olivat jopa halpoja. Kun lihaa ei suuremmin käytetty koirille, eikä sitä ollut vielä edes 90-luvun alussa laajemmin saatavilla koirille, niin silloisia huonohkoja kuivamuonia parannettiin kananmunilla (eräänlainen 50/50-ruokinnan edeltäjä siis).

### Kananmunan sulavuus

Usein sanotaan, että kypsän kananmunan sulavuus on 100 %. Ei se ole, vaan jokin välillä 80 - 90 % on lähempänä totuutta. 100 prosenttia on väärinymmärrys munan valkuaisen aminohappokoostumuksesta. Kun verrataan eri ruoka-aineita toisiinsa merkityksessä kuinka hyvin ne tarjoavat välttämättömiä aminohappoja, niin vertailuarvon 100 saa äidinmaito tai kananmunan valkuainen. 100 on siis vertailuarvo, ei sulavuus.

### Vitamiinien ja mineraalien saanti

Kananmunasta ei saa vitamiineista käytännössä niasiinia, C-vitamiinia B12-vitamiinia, E-vitamiinia ja K-vitamiinia. Mineraalaeista kalsiumin saanti ei ole oleellinen ja sinkki on erittäin matala.

Saantiosuus on verrattu 30 kg koiraan NRC:n tarpeilla. Pienemmillä koirilla prosentti on hieman alempi ja suuremmilla suurempi, mutta oleellisia eroja ei ole,

\[table id=253 /\]

### Kanamunan kuoret

Ainoastaan kalsiumin määrä on merkityksellinen. Yhden munan kuoret antavat noin 30 kg koiran laskennallisen kalsiumin tarpeen. Imeytymistä ei ole huomioitu.

## Rajoitukset

Kananmunassa ei ole tiedettyjä antorajoituksia. Koiralle liian iso määrä saattaa aiheuttaa hajuhaittoja.

## Muita linkkejä

- [Kananmuna](https://www.katiska.eu/tieto/koira-raakaruokinta-raaka-aineet/kananmuna/)
