---
title: "Aloitin koiran raakaruokinnan, mitä seuraavaksi?"
date: 2022-07-10
categories: 
  - "koira"
tags: 
  - "faq"
  - "raakaruokinta"
  - "ruokinta-perusteet"
  - "translated"
---

Facebookin koiriin tai koirien (raaka)ruokintaan keskittyvissä ryhmissä törmää aloitukseen, jossa innostunut koiranomistaja kertoo siirtyneensä koiran kanssa raakaruokintaan. Hän haluaisi tietää mitä lihaa koiralle kannattaa antaa ja mitä lisäravinteita — sekä mistä kaikki kannattaa ostaa.

<!--more-->

Koiran raakaruokinta on sen verran laaja aihe, että siitä voisi kirjoittaa kirjan. Tai on kirjoitettukin, niin [minäkin olen](https://store.katiska.eu/tuote/koiran-ravitsemuksen-abc-koiran-raakaruokinta). Mutta aidostihan kyse on perusteiltaan huomattavan helposta asiasta. Se vaan tuntuu laajalta ja hankalalta, koska asia on uusi ja koiran lihapohjaista raakaruokintaa on mystifioitu raskaasti barffin ajoista lähtien.

## TLDR;

Otsikon lyhenne on _too long, didn’t read_ — liian pitkä, en lukenut. Joten laitetaan ne linkit, joita tarvitaan, heti alkuun. Loppu on vain höpinää.

- [Koiran raakaruokinta FAQ](https://www.katiska.eu/tieto/ruoka/koiran-raakaruokinta-faq-top-10/)
- [Koiran raakaruokinta 3 minuutissa](https://www.katiska.eu/tieto/podcastit-vlog/63-kolmen-minuutin-raaka/) (tai hieman yli) — vlog
- [Jennin pähkinänkuori](https://www.katiska.eu/tieto/koira-ruokinta-liha/jennin-pahkinankuori/) — asiaa lisäravinteista
- [Koiran 50/50 ruokinnan FAQ](https://www.katiska.eu/tieto/ruoka/koiran-50-50-ruokinta-faq/) — kuivamuonaa ja lihaa sekaisin

Noiden kahlaamiseen joudut uhraamaan elämästäsi ehkä tunnin. Sen jälkeen sinulla on jo vahvat perustiedot koiran lihapohjaisesta ruokinnasta, jota myös koiran raakaruokinnaksi kutsutaan.

Perustiedot eivät kuitenkaan aina riitä, ja oma itseluottamus tekemisiin horjuu. Silloin kannattaa kysyä lisää tai jopa pyytää apua.

Kun aloin opettelemaan [kajakilla melontaa](https://foorumi.katiska.eu/c/ulkoilu-ja-fysiikka/75), niin olin melkoisenkin eksyksissä ja jouduin useinkin kyselemään lisää. Sitä kutsutaan uuden oppimiseksi

Koirien ruokinnassa, tyylistä riippumatta, paras paikka kysellä lisää on Katiskan foorumi:

- [Katiska ikioma keskustelufoorumi](https://foorumi.katiska.eu/)

Minä olen aivan kädetön autojen kanssa. Toki kilometrien ja vuosien myötä on jotain oppinut, mutta jos kuuluu kilinää, kolinaa tai joku outo valo palaa kojelaudassa, niin auto menee samantien luottokorjaajallemme.

Koirien asioissa tuo luottokorjaaja on Katiskan palvelevan auttava puhelinpalvelu. Älä pelkää mielestäsi lapsellisen helppoja ja typeriä kysymyksiä — takaan, että et pysty kysymään mitään sellaista, jonka kanssa eivät useat muutkaan olisi painineet ennen sinua. Tärkeintä on, että haet auttavaa ja osaavaa opastusta, tukea ja apua — kun ne asiat eivät murehtimalla muuksi muutu ja Facebookissa saamistasi neuvoista et koskaan tiedä ovatko ne hyödyllisiä, merkityksettömiä tai jopa vaarallisia.

- [Katiskan puhelinajan varaus](https://store.katiska.eu/tuote/puhelinneuvonta/)

## Tieto luo tuskaa. Mutta ei aina.

Jos minun ei tarvitse selittää miksi asioita tehdään kuten tehdään, niin saan viidessä minuutissa opetettua kenen tahansa rakentamaan koiralleen raakaruokinnan — ei se tuon vaikeampaa ole.

Mutta koska usein on hyvä myös ymmärtää miksi jotain tekee, mitä sillä yritetään saavuttaa, mitä on pakko tehdä ja mikä on enemmän vapaavalintaista sekä miten koiran lisätarpeet lasketaan, niin aikaa kuluu enemmän. Mutta harvoin siihenkään yli tuntia tarvitaan.

Ihmiset ovat alkaneet ymmärtämään, että usein selittäminen on helpompi tapa ymmärtää kuin puhelimen tai tietokoneen ruudulta lukeminen tai kuunteleminen. Siksi [Katiskan puhelinaikojen](https://store.katiska.eu/tuote/puhelinneuvonta/) varauksissa on ihan tavalliset ruokinta-aiheet lisääntyneet viime aikoina:

- pennun ruokinta
- aikuisen ruokinta, useimmiten juurikin raakaruokinta
- liikkuvien, urheilevien ja metsästävien koirien ruokinta
- vanhenevien ja eläkeläiskoirien ruokinta

## Mistä koiran raakaruokinta lähtee liikkeelle?

Useimmiten juuri aloittaneiden raakaruokkijoiden varsinainen kysymys keskittyy kolmeen asiaan:

- mitä lihaa koiralle kannattaa antaa, ja mistä ostetaan
- mitä ravintolisiä ja lisäravinteita koiralle annetaan, kuinka paljon sekä mistä ne kannattaa ostaa
- halutaan tietää aivan kaikki raakaruokinnasta

Nuo kysymykset kuitenkin usemmiten esitetään siinä vaiheessa, kun koiralla on jo lihaa kupissa. **Tuossa ei ole mitään väärää**. Se, että koiralle aletaan antamaan lihaa, ja vasta sen jälkeen löytyy halua sekä innostusta ymmärtää enemmän, on ihan normaali ja tavanomainen tie.

Koira ei kehitä kovinkaan nopeasti minkäänlaisia puutteita. Siksi siinä, että aloitetaan lihasta, ja selvitetään kaikki muu myöhemmin, on ihan hyväksyttävää. Sillä nimittäin estetään kaksi asiaa:

- omistaja tietoähky, kun uutta teoriaa tulee joka suunnalta
- omistaja pystyy keskittymään koiransa ruokaa asia kerrallaan

Saat perusteet nopeasti selvitettyä. Riittää, että luet ensin [Koiran raakaruokinnan FAQ](https://www.katiska.eu/tieto/ruoka/koiran-raakaruokinta-faq-top-10/):n, 10 useimmin esitettyä kysymystä. Sen jälkeen voit kuunnella saman asian vlogina, mutta useammalla sanalla selitettynä.

Katiskan podcast-sarjaan kuuluva [Koiran raakaruokinta kolmessa minuutissa](https://www.katiska.eu/tieto/podcastit-vlog/63-kolmen-minuutin-raaka/) itseasiassa rakentaa sinulle koiran raakaruokintaohjelman. Hieman joudut laskemaan, mutta ne ovat yksinkertaisia kertolaskuja.

## Mistä koiran lihat ostetaan?

Koiran ruokintaan tarvittavat lihat ostetaan neljästä paikasta:

- lemmikkitarvikeliikkeistä
- lemmikkiruokatehtailta (niitä on muutama)
- teurastamoilta, pitäen sisällään tilateurastamot ja reko-renkaat
- metsästäjiltä

Outoa sinänsä, mutta parhaimman hinnan saat usein lemmikkitarvikeliikkeistä. Teurastamot harvemmin myyvät suoraan ulos kuluttajille, mutta kysymällä se selviää. Osalla on valmistajista, voit mieltää ne lihataloiksi, on tehdasmyymälä, mutta hinta ei usein suuremmin eroa kaupan hinnoista. Tilateurastamot ja reko-renkaat ovat kalleimpia, mutta lähelle pääsevät metsästäjätkin.

Lihan laatu ei riipu ostopaikasta. Kun kuulet jonkun selittävät miten sieltä tai täältä saa parhainta laatua lihaa koiralle, niin kyse on joko luulosta tai ihmistuotteesta. [Laatu](https://www.katiska.eu/tieto/koira-ruokinta-liha/mika-on-hyvaa-lihaa/) on sitten ylipäätään akselia jatkurssimateriaali, ja sitä pohditaan useimmiten vasta sitten, kun koiralla on jotain ongelmia.

Minun mielestäni kannattaa välttää muutamia lihoja:

- älä osta [luullista lihaa](https://www.katiska.eu/tieto/koira-raakaruokinta-raaka-aineet/kuinka-paljon-luullista-jauhelihaa-koiralle/)
- älä osta luuta lihana — tähän akseliin kuuluvat poro, kala, siivet, selkärangat ja metsästäjien myymät
- älä osta matalarasvaista lihaa, kuten hevosta tai riistaa

Nuo aiheuttavat usein ongelmia, eivätkä ne täytä niitä ravintoasioita, joita lihasta halutaan ja haetaan.

## Mistä koiran lisäravinteet ostetaan?

On olemassa nyrkkisääntö mistä koiran lisäravinteet ostetaan:

- [sinkki](https://www.katiska.eu/tieto/koira-tarve-mineraali/sinkki-valokeilassa/) ja [D-vitamiini](https://www.katiska.eu/tieto/koira-tarve-vitamiini/d-vitamiini-koiralle/) ostetaan ihmisten hyllystä
- [kalsium](https://www.katiska.eu/tieto/kalsium/kalsium/) (eli kalkki) ostetaan useimmiten lemmikkitarvikeliikkeestä
- loput lisäravinteet, kuten ehkä [jodi](https://www.katiska.eu/tieto/koira-tarve-mineraali/jodi/) tai [E-vitamiini](https://www.katiska.eu/tieto/e-vitamiini/koira-e-vitamiini/), ostetaan usein hevostuotteina — mutta ne ovat myös sellaisia, joista kannattaa kysyä erikseen [Katiskan foorumilla](https://foorumi.katiska.eu/); niille on vaihtoehtoja
- kaikki muu saadaan ruuasta

Se, että mikä nimenomainen brändi on sinulle järkevin ostettava sitten riippuukin jo tutuista asiosta: missä asut ja kuinka monta koirakiloa sinulla on huolellettavana.

Voit vilkaista tämänkin jutun. Jennin pähkinänkuori esittelee myös koiran tarvitsemia määriä ja mukana on myös tuote-esimerkkejä.

- [Jennin pähkinänkuori](https://www.katiska.eu/tieto/koira-ruokinta-liha/jennin-pahkinankuori/)

## Jatkokurssit koiran ruokinnasta ja ravitsemuksesta

Sitten kun haluat tietää lisää, niin vilkaise näitäkin:

- [Miksi ei ole väliä annatko useamman eläimen lihaa](https://www.katiska.eu/tieto/koira-ruokinta-liha/koiralle-lihaa-vatsan-taydelta/)
- [Koiran raakaruokinnan suunnittelu pitkällä kaavalla](https://www.katiska.eu/tieto/koira-ruokinta-liha/koiran-raakaruokinnan-suunnittelu/)
- [Laajempi verkkokurssi koiran ravitsemuksesta](https://www.katiska.eu/tieto/ruoka/koiran-ruokinta-perusteet/)

Varoituksen sanaa: älä kuuntele noita ennenkuin olet sinut nykyisen ruokinnan kanssa. Ja kun aloitat, niin aloita nimenomaan lihaluennosta.

Ja kun pengot Katiskan sisältöä, niin löydät paljon lisää!

Muista koko ajan, että voit aina kysyä lisää [Katiskan foorumilla](https://foorumi.katiska.eu) — ei se ole kuin rekisteröitymisen päässä.
