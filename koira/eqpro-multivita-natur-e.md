---
title: "EQPro Multivita Natur-E"
date: 2019-05-04
categories: 
  - "koira"
tags: 
  - "a-vitamiini"
  - "d-vitamiini"
  - "e-vitamiini"
  - "hevonen"
  - "lisaravinteet"
  - "tuotearvostelut"
  - "vitamiinit"
---

E-vitamiinin saantia murehditaan usein, vaikka se sinällään on ehkä koiran ilmiasun suhteen merkityksettömin suurimmalle osalle, ainakin terveillä. Tanskalainen EQPro-sarja tarjoaa hevostuotteena nestemäisen luonnollisen E-vitamiinin, joka on harkitsemisen arvoinen vaihtoehto muiden hevosten E-vitamiinien joukossa

<!--more-->

Koirille ainoa järkevä tapa antaa [E-vitamiinia](https://www.katiska.eu/tieto/e-vitamiini/koira-e-vitamiini/) on hevosten nesteet. Yleensä nestemäisiä rajoittaa lisätty vesi, mutta hevostuotteissa on yleensä reippaanlaisesti E-vitamiinia, jonka takia ne ovat järkevä vaihtoehto. Sama pätee [B-vitamiinien](https://www.katiska.eu/tieto/b-vitamiinit/b-vitamiinit-lyhyesti/) suhteen ja siksi usein käytetäänkin BE-vitamiineja, vaikka B-ryhmän vitamiinit harvemmin ovat vähissä koirien ruokinnassa.

Multivita Natur-E käyttää nimeään mainoslauseena, koska - varsinkin hevospuolella - on hyvinkin vahvasti vallalla luulo, että synteettinen E-vitamiini (dl-alfatokoferoli) ei imeytyisi. Luulo on väärä, mutta siinä on totuuden siemen mukana. Synteettisessä on  noin puolet E-vitamiiniaktiivista muotoa ja loput säilövät kylläkin turvallisesti ruokaa, mutta eivät toimi elimistössä vitamiinina. Siksi synteettisiä pitää annostella noin tupla tarpeeseen nähden. Luonnollinen muoto, RRR-alfatokoferoli, taasen täyttää tarpeen samalla määrällä. Sen kulutus on siis vain puolet ns. tavallisiin nähden.

Yleensä kulutusta ei tarvitse miettiä, koska hevosten E-vitamiineissa tulee usein vastaan säilyvyys (oikeammin, siivoton ulkonäkö) vastaan ennen kuin pullo loppuu, mutta isoilla koirilla ja isoilla laumoilla riittävyyttäkin kannattaa miettiä. Pienillä koirilla kannattaa miettiä kimppaostosta jonkun tai joidenkin kaverien kanssa, vaikka pullo vuodessa ei konkurssiin kaadakaan - mutta on vain tyhmää maksaa liikaa.

EQPro Multivita Natur-E sisältää per millilitra, suluissa on katettavat koirakilot, jos otetaan koko tarve:

- E-vitamiinia 60 mg (30 kg, jos tarve on 2 mg/kg)
- A-vitamiinia 600 µg (20 kg)
- D-vitamiinia 5 µg (7 kg, jos tarve on 0,7 µg/kg)
- K3\-vitamiinia 500 µg (n. 0,5 kg)
- B1-vitamiinia (tiamiini) 2 mg (n. 50 kg)
- B2-vitamiinia (riboflaviini) 2 mg (n. 22 kg)
- B5-vitamiinia (pantoteenihappo) 3 mg (n. 10 kg)
- B6-vitamiinia (pyridoksiini) 1,5 mg (n. 50 kg)
- B12-vitamiinia 10 µg (n. 20 kg)

Multivita Natur-E:n rajoite on siinä, että se on aidosti ADE-liuos, jossa on enemmän E-vitamiinia. Se on siten koirien käytössä haastajana [Equibalanselle](https://www.katiska.eu/tuotearviot/equibalans-ade-liuos/), mutta on jossain määrin helpommin käytettävä.

Multivita Natur-E:n annosta rajoittava tekijä on A-vitamiini, mutta koska sitä on kohtuullisesti, E-vitamiinin määrä on riittävä ja D-vitamiini erittäin alhainen, niin tämä on helpommin käytettävä kuin Equibalans. Kun [Milka](https://www.katiska.eu/tuotearviot/milka-ade-liuos/) on D-vitamiini, jossa on jonkun verran A:ta ja surkeasti E:tä, niin Multivita Natur-E ja Equibalans ovat samassa sarjassa, jossa annetaan A:ta riittävästi, mutta muut jäävät vähiin.

Multivita Natur-E on siis koirien käytössä maksan korvike vitamiinitasolla, joka antaa A-vitamiinin sekä riittävästi B-vitamiineja, kun sitä annostellaan perustarpeen E-vitamiinin mukaan. Tuolta osin se on paljonkin houkuttelevampi vaihtoehto kuin kilpailijansa. D-vitamiini on niin alhainen, että se ei käytännössä vaikuta lisien käyttöön siltä osin.

Multivita Natur-E ei ole halpa. Litran pullo maksaa Hankkijalla 34 euroa. Me ostimme testipullomme hevosmessuilta puoleen hintaan, jolloin se oli jopa edullinen kilpailijoihinsa nähden. Mutta hinta on suhteellinen käsite.

Jos antaisin tätä 30 kg koiralle, jolle ei anneta maksaa, niin 1,5 ml annoksella litran pullo riittäisi vuoden ja kymmenen kuukautta - kuukausihinta olisi silloin 1,50 €. Jollekin 5 kg russelille olisi pakko laimentaa ja kesto olisi kolmanneksen koiran eliniästä.

Jos taasen ostaisin Vitabalansin BE-liuoksen Puuilosta, joka maksaa 19,90 litra ja antaa saman vitamiinimäärän, mutta ilman A-vitamiinia, niin 14 euron hintaerolla minun pitäisi ostaa kahden vuoden maksat - ero tulee siinä, että maksa on parempi vaihtoehto, mutta jos koiralle ei voida käyttää maksaa, niin Multivita Natur-E on helpompi ja aivan samanhintainen ratkaisu.

Oleellisin ero tulee annoskerroissa. Kun muut ovat leimallisesti A- tai D-vitamiinilisiä, niin niitä annetaan melkoisen yleisesti kerran viikossa. Koska Multivita Natur-E on E-vitamiinilisä, joka antaa riittävän määrän A-vitamiinia, niin sitä annetaan joka päivä - kuten aina E-vitamiineja.
