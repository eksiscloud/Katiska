---
title: "Koiran uimahallireissu"
date: 2011-02-10
categories: 
  - "koira"
tags: 
  - "lihaksisto"
  - "lihashuolto"
  - "lihasvammat"
  - "rasitus"
  - "ylirasitus"
---

En puutu tällä kertaa enempää uimiseen. Mutta sen verran kommentoin kuitenkin, että en ennen, enkä nykyäänkään, tajua treenauksessa uittamisen mielekkyyttä.

<!--more-->

Koirat liikkuvat sprinttiin nähden väärin, eli vastusta tulee eturaajan siirrossa eteenpäin, takajalat liikkuvat kokoaan väärin, ja selkä on käyttämättä. Lisäksi vesi on kylmää, ja koirat alkavat nopeastikin palella.

Pahinta on kuitenkin se, että moinen uiminen ei ole koirista hauskaa. Asia on aivan varmasti eri vaikka noutajilla, joille uiminen on Hieno Juttu™ ja koko homma perustuu leikkiin - greyhound ei moisesta ymmärrä mitään.

Uittaminen lisää suosiotaan, olkoonkin, että paikkoja on kohtuullisen vähän. Halliuimista voi tietääkseni harrastaa vain Hyvinkäällä - vai onko mahdollisuuksia muuallakin? _Edit: Nykyään halleja on jo useampia_

En usko uimisen toimivan treeninä kestävyyspuolellakaan. Syke ja hengitys eivät kiihdy tarpeeksi, eli se siitä aerobisuudestakin.

Uiminen on varmasti järkevää jälkihoitona esim. murtumissa tai lihasvammoissa, joissa raajalle täytyy saada työtä, mutta se ei saa kannattaa painoa.

Itse en lähtisi greyhoundeissa, tai muissakaan roduissa, uittamaan revähtymää ihan vain siksi, että koiran saa kuntoutettua kotioloissakin - mutta siitä ei käytännössä koskaan tule enää täysikuntoista kisakoiraa. Erinomainen ja terve kotikoira kylläkin, mutta siihenkään ei tarvita uittamista.

Jotkut sinänsä vähäpätöiset vammat, kuten nuljuluut, joista paraneminen vie sen saman maagiset kuusi viikkoa, ovatkin aivan toinen juttu. Niissä uittaminen on varmasti perusteltua.

En tiedä. En minä uimiskertoihin ole pettynyt ollut, mutta en tyytyväinenkään - kisakoiran omistajana.

 

http://www.youtube.com/watch?v=paqlx6CKl\_g

 

 

http://www.youtube.com/watch?v=mZR8eODs7Ps

 

Huomatkaa kuinka eri tavalla whippet ui, pieni koko auttaa kelluvuudessa.

https://www.youtube.com/watch?v=lxhuHvOo1b0

 

 

https://www.youtube.com/watch?v=ohsO2otYY\_A
