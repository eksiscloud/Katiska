---
title: "Scitec Vitamin E"
date: 2019-03-11
categories: 
  - "koira"
tags: 
  - "antioksidantti"
  - "e-vitamiini"
  - "lisaravinteet"
  - "tuotearvostelut"
  - "vitamiinit"
---

Scitecin E-vitamiini tulee helposti avattavassa kapselissa, jolloin pillerikammoisilla koirilla ei ole ongelmia. Se sisältää luonnollista E-vitamiinia, joka tekee sitä hyvän buustin. Tai sitten se ei ole luonnollista. Riippuu aivan mihin mainokseen uskoo ja minkä myyjän tuoteselosteeseen. Tuote on hyvä, mutta epätarkkuudet ovat rumia.

<!--more-->

[E-vitamiinia](https://www.katiska.eu/tieto/e-vitamiini/koira-e-vitamiini/) halutaan muutamastakin erilaisesta syystä, mutta oletus siitä, että antioksidantit ylipäätään ovat terveellisiä, lienee se yleisin. Mutta koira-aktiivisuuden kasvaessa, varsinkin agilityn suosion myötä, myös ymmärrys antioksidanttien korkeamman tarpeen merkityksestä on päässyt parrasvaloihin ja lisännyt kysyntää. Raakaruokinnassa korkeamman rasvan osuus lisää myös tarvetta.

E-vitamiineja on useita markkinoilla ja on jopa runsauden pulaa yrittäessään valita sopivaa. Scitec tarjoaa helpon kapselimuodon kohtuullisen vahvalla pitoisuudella, joten se houkuttelee helppoutta ja tarkkoja annosmääriä etsiviä. Edullisempiakin vaihtoehtoja löytyy, mutta Scitec korvaa hintaa vaivattomuudella. Nimittäin useimmat tokoferolikapselit ovat öljykapseleita, joiden avaaminen on jotain vaikean ja mahdottoman välillä. Scitecillä on tavallinen liivatekapseli, joka on helppo nyppäistä auki ja varistaa vitamiinijauhe vaikka ruuan päälle.

Kapselissa on 400 IU:ta E-vitamiinia ja purkissa 100 kapselia.

Sitten ilkeämpiin asioihin.

Scitec ilmoittaa, että kyseessä on täysin luonnollinen E-vitamiini. Silti valmistaja ilmoittaa E-vitamiiniksi dl-alfa-tokoferolin, joka on kylläkin synteettinen muoto. Yhden verkkokauppiaan löysin, joka ilmoittaa d-alfa-tokoferolin sivuillaan, mutta olen aivan varma, että he ovat muuttaneet sen itse, eivätkä käytä valmistajan ilmoitusta.

Tämä vaikuttaa kahteen asiaan. Ensinnäkin siihen paljonko kapselissa on E-vitamiinia milligrammoina ja paljonko sitä kannattaa/täytyy syödä.

- 400 IU:ta **dl**\-alfa-tokoferolia tarkoittaa noin 400 mg E-vitamiinia, josta on [vitamiiniaktiivista](https://www.katiska.eu/tieto/e-vitamiini/e-vitamiinin-aktiivisuus/) noin 200 mg
- 400 IU:ta **d**\-alfa-tokoferolia tarkoittaa noin 268 mg E-vitamiinia, joka on kokonaan aktiivista muotoa

Scitec ilmoittaa omilla sivuillaan E-vitamiinin määräksi 400 IU = 268 mg, joten tuolta osin kyseessä pitäisi olla d-alfa-tokoferoli.

Koska olen kiltillä tuulella, niin uskon, että dl-alfatokoferyyliasetaatti, eli suololomuoto, pitäisikin olla d-muotoa ja kyseessä on lipsahtanut virhe. Muutoin kyse on syvemmästä ongelmasta.

268 mg/kapseli tarkoittaa annostukselle, että

- perustarpeessa 2 mg/kg kapseli kattaisi 134 kg
- rasvaisemmalla ruualla 4 mg/kg riittäisi 67 kilolle
- raskaammassa työssä 6 mg/kg menisi 44 kilon koiralle

Nuo määrät perustuvat laskennalliselle tarpeelle. Toisaalta taasen 1000 mg on määrä, joka alkaa heikentämään 30 kg kokoluokassa suoritusta ja omillani silloin kapseli antaisi vain noin neljäsosan tuosta raja-arvosta.

Kun minulta on kysytty tämän E-vitamiinin annostuksesta, niin olen aina sanonut, että

- unohdetaan pikkukoirat
- 1 kapseli 15 - 40 kg
- \> 40 kg kaksi kapselia

**Myyjän sivut:**

https://sporttimekka.fi/fi/product/scitec-vitamin-e-400-iu-100-kaps-/728633101160?gclid=CjwKCAiAuOieBhAIEiwAgjCvcrwAmfs63wKGK3On3dkyQeQMjqnGtjPjqbfnbV1psxeDuTt7JM-tSBoChE8QAvD\_BwE
