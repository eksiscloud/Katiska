---
title: "Tarkkuutta väitteisiin: D-vitamiinia ei saa auringosta"
date: 2013-04-02
categories: 
  - "koira"
---

Törmäsin Muschin (_nykyään Mush_) sivuilla D-vitamiinijuttuun. Sinänsä aivan arvokas tarina, koska siinä painotettiin [D-vitamiinin](https://www.katiska.eu/tieto/koira-tieto-ravitsemus/koira-tarve-vitamiini/d-vitamiini-koiralle/) tärkeyttä. Mutta pieleen meni sen sijaan käytännön asioissa. Joten:

1. Luista ei saa D-vitamiini. Ei yhtään, ei koskaan, ei milloinkaan
2. Auringosta ei saa D-vitamiinia. Ei yhtään, ei koskaan,ei milloinkaan. Koira ei ole ihminen.
3. Kananmunan keltuaisesta saa D-vitamiini, mutta huomattavan pieniä määriä. Saannin kannalta sillä ei ole merkitystä, ellei nosta munien määrää tolkuttoman korkeaksi.
4. Maksasta saa hivenen D-vitamiinia, mutta määrät eivät riitä tyydyttämään koiran tarvetta millään mittarilla, koska tarvittava maksamäärä olisi aivan liian korkea

<!--more-->

Yksi fakta oli oikein. Kalasta saa D-vitamiinia.

Nyt alan ymmärtämään mihin perustuu luulo luiden roolista barffin perustana. Syy ei olekaan yksin Billinghurstin. Varsinaiset syyt ovatkin barf-asiantuntijoissa, jotka eivät ole pätkääkään kartalla ruokien ravintosisältöjen kanssa. Pystyn ymmärtämään sen, että luullaan koiran syntetisoivan D-vitamiinia auringon valosta - se virheolettamus on vaivannut pitkään - mutta että väitetään luista saatavan jotain, jota niissä ei ole, ja ilmeisesti vain siksi, että D-vitamiini osallistuu luiden kalsiumin säätelyyn. Oikeasti - jos ammatikseen jotain tekee, niin kannattaisiko se ammatti opetella?

Edit 3.1.2017 - tekstiä on hieman muutettu ja edelleen menee mäkeen. Se, että nyt sanotaan "Koirilla pääosa D-vitamiinista tulee kuitenkin ravinnosta" ei muuta virhettä, koska koirilla ainoa saantitie on ravinto. Sama jääräpäisesti virheluulossa riippuminen jatkuu myöhemmin: "Auringon lisäksi D-vitamiinin lähteitä ovat...). Raaka-aineissa on edelleen samat ongelmat munien D-vitamiini yhdistettynä kanojen auringossa viettämiseen ei jaksa enää kuin naurattaa. On makuasia, että pitääkö aikuisilla haarukkaa 2 - 3,5 µg/100 g hehkutuksen arvoisena. Toki se täyttää NRC:n surkean matalat minimiedellytykset, kunhan muistaa tuossa piilevän kikkailun. Määrät on nimittäin ilmoitettu kuiva-aineesta.

Jos oletetaan kuiva-ainepitoisuudeksi 35 % raakaravintopötkössä, niin silloin 500 grammassa, normi pötkö, on D-vitamiinia 3,5 - 6,1 µg. Kannattaa muistaa tuo kun tekee ruokintalaskujaan. Ylipäätään jokainen Mushin blogissaan mainostama tutkittu määrä on ilmoitettu kuiva-aineesta, joten todellisuus on siis masentavampi. Se, että käytetään markkinoinnissa kuiva-ainetta muiden käyttäessä alan yleisen tavan mukaan märkäpainoja, herättää myös mielenkiintoisia ajatuksia.

Mutta onneksi [D-vitamiinista löytyy asiatekstiäkin](https://www.katiska.eu/tieto/koira-tarve-vitamiini/d-vitamiini-koiralle/ "ABC: D-vitamiini"). Helppotajuista asiaa mihin kaikkeen D-vitamiini vaikuttaa ja miten sitä ruokinnasta saadaan. Huomataan edelleenkin, että jos barffissa ei käytetä riittävää määrää kalaa ihan jokainen viikko, niin koira elää D-vitamiinin puutoksessa. Kuivamuonilla olevat saavat minimitarpeen tyydytettyä, mutta ovat erittäin suuressa riskissä olla kuitenkin riittämättömällä saannilla. Ja vaikka olenkin aina sanonut, että [50/50-ruokinnassa](https://www.katiska.eu/ravitsemus/5050-malli/ "50/50 -malli") ei peruskoirille lisiä tarvita, niin olin väärässä yhdessä asiassa - D-vitamiinia tarvitaan. 30/70-ruokinnassa mennään jo puutteen puolelle, jos ei käytetä sitä kalaa lihan ohella.

Vassokuu, käyttäkää hyväksenne Katiskan tarjontaa,
