---
title: "NRC ja 30 kg koiran tarpeet per kilo"
date: 2019-07-14
categories: 
  - "koira"
tags: 
  - "ruokinta-perusteet"
  - "tarve"
---

Katiskassa käytetään useampaa eri mallia tarpeisiin. Käytännössä kyse on NRC:n tarpeista sekä niiden muuttamisesta erilaisista syistä. Esimerkiksi proteiinien ja rasvan määrää ei kukaan laske NRC:n taulukon mukaan. Energian käytössä 550 kJ/kgME on erittäin ongelmallinen, eikä sitä tulisi käyttää raakaruokinnassa. E-vitamiini, sinkki ja D-vitamiini yliannostetaan säännöllisesti verrattuna NRC:n suosituksiin.

<!--more-->

[NRC:n suosituksiin](https://www.katiska.eu/ravitsemus/koiran-tarpeet-nrc/) tulee suhtautua kuin minimisaanteihin, jopa silloin kun NRC puhuu suositellusta päiväsaannista. NRC:n vähimmäissaantiin tulee suhtautua kuin ehdottomaan minimisaantiin. jonka jälkeen koira takuuvarmasti sairastuu.

Kun verrataan eri asioita, niin on pakko verrata aina samoja. Siksi infokorteissa määrät ilmoitetaan aina NRC:n suositusten mukaan. Jos on poikkeuksia, niin ne on ilmoitettu erikseen.

Taulukoissa on myös usein kerrottu saannit tai niiden prosenttiosuudet per painokilo. Koska NRC käyttää metabolisia painoja, jolloin saannit grammamäärinä ovat erilaisia jokaiselle painokilolle, niin per kilo määriä ei pystyisi laskemaan. Pitäisi tehdä ohjelmallinen taulukko, joka laskisi ne automaattisesti ja siihen taidot eivät riitä (_jos joku haluaa tehdä PHP:llä, niin saa tehdä; myös ruokintasuunnitelman excel olisi hyvä saada PHP:lle - kuka kaipaa Wordpressin plugin-harjoittelua?_). Asiassa on oikaistu mutkia ja per kilo arvot on laskettu 30 kg painon kautta - se on tyypillinen ja kohtuullisen toimiva keskiarvo.

Per paino -tietoihin tulee suhtautua siksi suuntaa antavana tietona. Pienillä koirilla laskut näyttävät hieman liian vähän ja isoilla koirilla hieman liian paljon. Ero ei ole käytännössä merkityksellinen.

## Koiran tarpeet

Tarpeiden laskemiseen on käytetty seuraavaa taulukkoa. Järjestys ei ole satunnainen, vaan se on tarvittavien tietojen suhteen Finelin mukainen - minun on silloin helpompi tehdä artikkelien kaipaamat taulukot.

\[table id=256 /\]

Kyseessä on simppeli excelin taulukko. Jos koet tarvitsevasi sitä, niin saat ladattua sen tästä:

\[download id="150617"\]
