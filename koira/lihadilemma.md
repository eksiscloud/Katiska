---
title: "Lihadilemma"
date: 2011-01-13
categories: 
  - "koira"
tags: 
  - "barf"
  - "blogit"
  - "entsyymit"
  - "huijaushoidot"
---

> Kypsennetty ravinto on kuollutta ravintoa. Vitamiinit, kivennäisaineet, entsyymit ja aminohapot tuhoutuvat osittain tai muuttuvat koiralle käyttökelvottomiksi. .. Keittäminen ja lämmittäminen itse asiassa muuttavat ruoan molekyylikoostumusta, sitoen ruoan molekyylit kovemmin toisiinsa ja tehden sen vaikeammin sulavaksi. Keitetyn ruoan sulaminen elimistössä kestää pidempään. .. Lämmittäminen tuhoaa myös antioksidantteja sekä entsyymejä .. Ikävä kyllä, koiran kehossa on rajoitetusti omia entsyymejä, joten sen elimistö on suunniteltu saavan niitä raa'asta ruoasta. Jos ruoka ei sisällä tarpeeksi entsyymejä, joutuu haima niitä tuottamaan. Haiman pitää silloin toimia yliteholla, mikä saattaa johtaa haimatulehdukseen.

<!--more-->

_Malin Ekblom, eläinten luontaisterapeutti: Koiran luonnollinen ruokinta_

\*\*\*\*\*

Lihaa voi tarjota koiralle joko kypsänä tai raakana; ravitsemuksellisesti sillä ei ole merkitystä. Kypsentämisestä on kuitenkin monenlaista hyötyä koiran ruuansulatuskanavan toiminnalle ja terveydelle. Kypsennys tuhoaa mikrobeja ja siten myös pidentää lihan käyttöaikaa. Yksi kypsennyksen hyöty jää usein huomaamatta: kun koiralle tarjottava muona on lähellä sen omaa ruumiinlämpöä, koiran ei tarvitse itse lämmittää sitä sopivanlämpöiseksi mahalaukussa, ja näin energiaa säästyy. .. Jokaisella eläinlajilla on omanlaisensa entsyymit, eivätkä eri lajien entsyymit vastaa rakenteeltaan toisiaan. Poikkeus ovat ruuansulatusentsyymit, joiden koostumus on lajien kesken varsin samanlainen. Raa'an ravinnon syöttäminen eläimille siksi, että ne saavat entsyymejä elimistöönsä, on melko turhaa puuhaa. Kaikki valkuaisaineet, myös entsyymit, pilkotaan ruuansulatuskanavassa yksinkertaisiksi aminohapoiksi.

_ELT Merja Hellemann & MMM Petri Marjeta: Koiran ruokinta_

Että sillä tavalla. Valitan Ekblom, mutta uskot, luulot, kuvitelmat, harhat ja suorat valheet ottivat tällä(kin) kertaa turpiinsa 5-0.

Kuva: [![Creative Commons License](images/cc.jpg)](https://creativecommons.org/licenses/by/2.0/ "Attribution License") credit: [vxla](https://www.flickr.com/photos/14812197@N00/5349926932/ "vxla")
