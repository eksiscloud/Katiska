---
title: "Serotoniini"
date: 2018-03-16
categories: 
  - "koira"
tags: 
  - "hormonit"
  - "kaytos"
  - "korjattava"
  - "melatoniini"
  - "serotoniini"
  - "stressi"
  - "suolisto"
  - "tryptofaani"
---

**Serotoniini** eli 5-hydroksi-tryptamiini (5-HT) on kudoshormoni sekä aivojen välittäjäaine. Sen toiminta keskushermostossa vaikuttaa muun muassa mielialaan, vireystilaan, aggressiivisuuteen ja ruokahaluun.

<!--more-->

Muualla elimistössä serotoniini osallistuu verenpaineen säätelyyn ja ruoansulatuskanavan toimintaan. Elimistössä osa hermosoluista ja suoliston soluista valmistavat serotoniinia tryptofaanista, joka on yksi välttämättömistä aminohapoista. Veressä serotoniini kulkeutuu verihiutaleissa, albumiiniproteiiniin sitoutuneena sekä pienissä määrin vapaana.

Serotoniini vaikuttaa mielialaan ja sen vajaus voi ilmetä alakulona, apatiana, masennuksena ja kroonisena väsymyksenä. Serotoniinin puute voi aiheuttaa myös impulsiivista ja väkivaltaista käytöstä. Koska serotoniini on pimeähormoni melatoniinin esiaste, sen puute vaikuttaa jossain määrin myös nukkumiseen. Serotoniini säätelee ihmisen ruoka- ja seksihaluja: serotoniinin puute voi aiheuttaa ruokahalun ja makeanhimon lisääntymistä. Elimistön liika serotoniinipitoisuus vähentää puolestaan seksuaalista halukkuutta ja kykyä seksuaaliseen nautintoon.

Ihmisen herkkyys voimakkaille kipuärsykkeille on kääntäen verrannollinen aivojen serotoniinipitoisuudelle. Kannerin syndroomaisilla lapsilla tavataan yleensä hyvin korkeita veren seerumin serotoniinipitoisuuksia, joiden on havaittu korreloivan autististen piirteiden voimakkuuden kanssa.

95 prosenttia elimistön serotoniinista valmistuu suolistossa.

//_Suora lainaus Wikipediasta linkitystarpeeseen. Odottaa enemmän koiramaista uudelleenkirjoitusta._
