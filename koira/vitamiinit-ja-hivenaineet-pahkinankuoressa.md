---
title: "Vitamiinit ja hivenaineet pähkinänkuoressa"
date: 2014-12-01
categories: 
  - "koira"
tags: 
  - "lisaravinteet"
  - "mineraali"
  - "raakaruokinta"
  - "rasva"
  - "ruokinta-perusteet"
  - "tarve"
  - "vitamiinit"
---

[Raakaruokinnan aloittamisesta](https://www.katiska.eu/tieto/koira-tieto-ruokinta/lihaisaa-pohdintaa/raakaruokinnan-aloittaminen/) tuli toivepalautetta. Vitamiinit ja yleisimpien kivennäisten tarpeet kivasti ja yksinkertaisesti taulukoituna. Iloksenne lisäsin myös Omega-rasvahapot mukaan.

<!--more-->

No, sinänsä helppo pyyntö toteuttaa. Mutta jotta tästä saataisiin mahdollisimman yksinkertainen, niin _aikuisen koiran_ tarpeet on aika karkeasti pyöristettyjä ja taulukossa ilmoitettu _elopainokiloa_ kohden. Näitä voi käyttää suuntaa antavina, mutta jos ruokavalion haluaa viilata kohdalleen, niin kannattaa käydä otsikon aihepiirin tarkemmat artikkelit ja oppitunnit, sekä käyttää laskemiseen [metabolista painoa](https://www.katiska.eu/tieto/koira-aloittelijat/koira/mita-tarkoittaa-koiran-metabolinen-paino/).

Taulukon on tarkoitus olla vain tiivis muistilappu, joten siinä on väistämättä suuriakin puutteita. Vitamiinien otsikkorivillä vilahtava SI viittaa SI-järjestelmän mukaisiin yksiköihin, eli grammaan ja sen johdannaisiin erotuksena kansainvälisiin yksiköihin (Ky).

50/50-ruokkijoiden kannattaa kiinnittää erityistä huomiota D-vitamiiniin, sinkkiin ja kalsiumiin, kuivamuonaosuus huolehtii yleensä 50/50-ruokinnassa kaikesta muusta.

## Vitamiinit

Vitamiinien kohdalla taulukkoon on pyritty keräämään kaikki olennainen tieto, niin annostelu, lähteet kuin mahdollisuus yliannosteluunkin - lähinnä siksi, että yliannostelulla pelotellaan usein kohtuuttomasti.

\[table id=233 /\]

## Hivenaineet

Hivenaineiden osalta yliannostusta ei ole kirjattu taulukkoon, sillä yliannostusta on harvoin mahdollista saada ruuan kautta. Kuitenkin kannattaa pitää järki päässä annostelussa, usein n. 2-3 kertainen annos on elimistön kannalta varsin järkevä. Useimpien mineraalien tarve myös nousee rasituksessa.

Mahdollinen liikasaannin oireilu näkyy useimmiten erityksessä - mm. rauta, magnesium ja kalsium vaikuttavat vatsan toimintaan. Sinkki voi närästää ja aiheuttaa oksentelua. Kalium ja natrium voivat lisätä virtsaneritystä.

\[table id=234 /\]

## Rasvahapot

\[table id=235 /\]

Rasvahapoille ei ole määritetty varsinaisia tarpeita, mutta hyödyt runsaasta kala- ja äyriäisperäisestä omega-3 saannista alkavat tutkimusnäytön perusteella olla kiistattomia, ainakin ihmisillä. Omega-3-rasvahapoista tavoitellaan lähinnä EPAa ja DHAa, sillä nimenomaan ne ovat niitä, joista on tutkimusnäyttöä. Hyvien omegoiden saanti voi olla koirilla hyvinkin rajallista, mutta todennäköisesti koirat pystyvät hyödyntämään ALAa juuri sen verran, että omegoiden saanti riittävällä tasolla on turvattu myös ilman lisää, kun kyse on kotikoirasta.

Rasvahappojen kohdalla puhutaan usein omega3-omega6-suhteesta, mutta varsinkin koirilla on tärkeämpää kiinnittää huomiota riittävään rasvan saantiin, sillä omegojen hyödyt pääsevät esiin vasta, kun niitä käytetään elimistön toiminnallisina yhdisteinä eikä energiaksi.
