---
title: "Luonnollisen ruokinnan vaihtoehtoinen satutunti"
date: 2012-04-15
categories: 
  - "koira"
tags: 
  - "blogit"
  - "entsyymit"
  - "huijaushoidot"
  - "raakaruokinta"
  - "translated"
  - "vitamiinit"
---

Tämän tietoiskun tarjosi vaihtoehtomaailma, kirjoittajana tanskalainen kemisti ja koirankouluttaja **Mogens Eliasen**. Tai en tiedä tietoiskusta, enemmänkin mennään kummeli-linjalle.

<!--more-->

\[Teollisesti valmistetuissa ruuissa\] **_Hyvin suuri osa valmistusaineissa olleista luontaisista vitamiineista ovat tuhoutuneet. Kuumennettaessa tuhoutuvat myös suuri osa entsyymeistä, hyödyllisistä bakteereista ja antioksidanteista. Kivennäisaineet eivät periaatteessa tuhoudu, mutta kuumennettaessa ne muuttavat molekyylikoostumustaan ja voivat siten olla koiralle hyödyntämättömissä. Kypsentäminen tekee myös valkuaisesta ja rasvasta vaikeammin sulavaa._**

Mielenkiintoista. Paitsi, että…

- Suurin osa [vitamiineista kestää hyvin kuumennuksen](https://www.katiska.eu/tieto/koira-tarve-vitamiini/vitamiinien-havikki-kuumennuksessa/ "Vitamiinien hävikki kuumennuksessa"). Sen sijaan antioksidantit, kuten [C-vitamiini](https://www.katiska.eu/tieto/koira-tieto-ravitsemus/koira-tarve-vitamiini/c-vitamiini-koiralle/) ja [E-vitamiini](https://www.katiska.eu/tieto/koira-tieto-ravitsemus/koira-tarve-vitamiini/e-vitamiini-ja-koira/) eivät siedä valoa eivätkä ilmaa, joten kuivaaminen ja jauhaminen on niille myrkkyä.
- Ravinnosta ei saada entsyymejä. Ruuansulatusentsyymejä ei saada koskaan, koska ravinto ei voi sisältää niitä. Jos sisältäisi, niin ravinto eläessään - oli se sitten kehäkukka tai nauta - sulattaisi itse itsensä. Entsyymi on aina eläin- ja eliölajikohtainen.
- Bakteerit eivät kestä kuumaa, mutta ravinnosta saadaan ilman probioottilisää harvoin jos koskaan ruuansulatukselle hyödyllisiä bakteereita. Liha on aina bakteereista vapaa, steriili. Jos ei ole, niin kyse on ruokamyrkytyksen aiheuttava suolistobakteerikanta, mädäntyminen tai ulkoinen saastuminen, vrt. [salmonella](https://www.katiska.eu/ruokinta/raakaruokinta/salmonella-ja-raakaruokinta/).
- Ruuan sisältämät mineraalit eivät muutu hyödyntämättömään muotoon. Onneksi meillekin, koska kypsää syövinä olisimme kuolleet sukupuuttoon hyvin pian sen jälkeen kun opimme paistamaan ruokamme nuotiotulella.
- Kypsentäminen parantaa valkuaisen ja rasvan sulavuutta ja imeytymistä. Tästä syystä esim. kypsän [kananmunan](https://www.katiska.eu/tieto/koira-tieto-ruokinta/koira-raakaruokinta-raaka-aineet/kananmuna/) valkuaisen sulavuus on 91% luokkaa, mutta raa'an 51.

Ilmeisesti scifi-kirjailijat ovat olleet oikeassa, ja jokin rinnakkaistodellisuus on olemassa.
