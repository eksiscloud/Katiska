---
title: "Koiran punkkilääkkeet"
date: 2019-04-16
categories: 
  - "koira"
tags: 
  - "laakkeet"
  - "punkki"
---

Eläinlääkäri Sara Kyrkko teki toimivista koirien punkkilääkkeistä vertailun, johon hän kokosi tärkeimmät tiedot niin vaikutuksen kuin rajoitteiden puolesta. Myös kuukauden vertailuhinta 20 kiloiselle koiralle oli laskettu.

<!--more-->

Siirsin Kyrkon jutun tärkeimmät asiat taulukkoon vertailun helpottamiseksi. Laajensin sitä myös muutamalla luonnollisella punkkimyrkyllä. Minulla on muuten paha asenneongelma luonnollisten myrkkyjen kanssa, koska farmaseuttisempia arvostellaan siitä, että ne ovat myrkkyjä. Ovatko luonnolliset sitten jotenkin humaanimpia vaihtoehtoja, tappavat melkein, mutta eivät ihan?

Saran alkuperäisen jutun saateteksteineen löydät täältä:

[![](images/BC1AC7D0-1E4F-4B8C-8A67-498C2D868EA4-985x1024.jpeg)](https://sarakyrkko.com/suuri-punkkilaakevertailu-mita-tulee-ottaa-huomioon-koiran-ja-kissan-punkkilaakkeen-valinnassa/)

## Vertailu taulukossa

Sara Kyrkon jutussa on enemmän huomioituja asioita kuin mitä tuon taulukkoon, esimerkiksi kanien, kissojen ja lasten suhteen. En myöskään huomioinut rajoitteita koiran pesemisen suhteen. Käy siksi vilkaisemassa mielenkiintosi herättäneen tuotteen tiedot myös Saran artikkelista.

Ja kuten aina - koirien punkkihäätöjen tuoteselosteet löytyvät netistä sekä paketista, ja ne on tarkoitettu luettavaksi.

### Vaakavieritys ja suodatus

Kuten aina mobiileilla, niin taulukko ei taatusti mahdu ruudulle - ainakaan millään luettavalla fonttikoolla. Sen pitäisi olla vieritettävissä sivusuunnassakin, ainakin jos puhelimesi käyttöjärjestelmä sekä selain tottelee standardeja.

Taulukko on (ainakin periaatteessa) suodatettavissa ja järjestystä pystyy muuttamaan. Taas kerran, sen käytännöllisyys riippuu laitteestasi.

## Punkkihäädöt

\[table id=232 responsive=scroll /\]

**Muutama huomio:**

- en tarkistanut hintoja ja ne lienevät apteekkihintoja. Kysy eläinlääkäriltäsi todellinen hinta, myös reseptivapaista
- Suomessa punkkihäädöt ja -myrkyt ovat kalliita, koska meillä ei ole kirppujen takia hintakilpailua. Silti maahantuonti postimyynnilläkin on laitonta. Suurella todennäköisyydellä tilauksesi ei jää tullissa kiinni, mutta jos jää, niin seurauksia voi tulla sakkotasolla.
- Vain muutama lääkeaine on tutkittu pikkupennuille ja tiineille/imettäville nartuille. Se ei tarkoita samaa kuin sopimattomuus tai myrkyllisyys. Silti punkkihäätöjen käyttö, ehkä pantoja tai suihketta lukuunottamatta, ei ole järkevä valinta. Kampa ja punkkitarkastus on.
- En huomioinut kissoja ja muita lemmikkejä. Jos sinulle on interlajinen lauma, niin tarkista sopivuus Saran jutusta ja/tai pakkausselosteesta.
- Kestoajat ovat hyvinkin optimistisia, vaikka koira ei kävisikään uimassa - omien kokemusten mukaan pahimmillaan jopa vain puolet, mutta toki vastakkaisiakin kokemuksia on; tämä ei sitten todellakaan ollut tieteellinen fakta

**Muutama nyrkkisääntö:**

- pillerit ovat aina reseptillä
- pillerit kestävät aina uittamisen ja pesemisen
- panta otetaan aina uittamisen ajaksi pois (käytännön vinkki: pantaa pidetään vain öisin, kestää kauemmin ja teho on ihan sama)
- häätävienkin mukana kantautuu punkkeja sisälle, mutta se ei haittaa

Tämä on tärkein sääntö: **älä koskaan googleta ihmisten kokemuksia punkkihäädöistä**. Rokotuskriittisten autismijutut ovat kevyttä kamaa siihen verrattuna mitä punkkien varjolla väitetään. Oikeasti.
