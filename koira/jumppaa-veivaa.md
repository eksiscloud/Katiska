---
title: "Jumppaa, veivaa"
date: 2012-06-24
categories: 
  - "koira"
tags: 
  - "greyhound"
  - "treenaus"
---

Minulta kysytään säännönmukaisesti, että miksi Nordicin greyhoundit pärjäävät. Miksi me olemme vuosi toisensa jälkeen Suomen huipulla.

<!--more-->

Vastaukseksi ei koskaan kelpaa, että syyt ovat:

- hyvä jalostus
- hyvät siitosnartut
- kunnossa oleva ruokinta
- emme tee suuria virheitä
- koirat tekevät töitä

Tuo kaava on ilmeisesti liian yksinkertainen hyväksyttäväksi. On oltava jokin kikkakolmonen, jota panttaamme muilta. Hyvä on. Paljastetaan Suuri Salaisuus.

Aikoinaan kun Minna klippasi greyhoundinsa, niin syyksi ei riittänyt se, että kevään ensimmäisissä helteissä koirilla oli helpompi olla, kun talviturkki hävisi. Mutta kun heitti läppänä, että ainakin sekunti lähtee ajoista, niin johan into nousi. Useampi alkoi klippaamaan koiriaan, ja alkuaikoina turkillisten omistajat olivat vakuuttuneita, että syynä oli koirien nopeuttaminen. Helpoin ja järkevin selitys ei kelvannut.

Treenistä meiltä löytyy samanlainen jokerikortti. Meillä hyödynnetään fitness-työkaluja koirien pohjakunnon ja ketteryyden lisäämiseksi. Muutama hehtaari peltoa ja jumppapallo: taas lähti sekunti ajoista ja voittajia tulee.

Tai sitten pallon potkiminen on vaan koirista kivaa ja pitää ne pirteämpinä.

Olkaa hyvä: Nordicin greyhoundit jumppaavat ja veivaavat:

https://youtu.be/\_sSS9XsRrfI
