---
title: "E-vitamiini koiralla, lyhyesti"
date: 2019-07-15
categories: 
  - "koira"
tags: 
  - "antioksidantti"
  - "e-vitamiini"
  - "iho"
  - "infokortti"
  - "rasva"
  - "tarve"
  - "translated"
  - "turkki"
  - "vitamiinit"
---

E-vitamiini on ryhmä samankaltaisia tokoferoleja, joilla on sama vitamiiniaktiivisuus kuin alfa-tokoferolilla. Yleensä E-vitamiinilla tarkoitetaan nimenomaan alfa-tokoferolia

<!--more-->

## Tärkeimmät tehtävät

- [antioksidantti](https://www.katiska.eu/tieto/koira-tieto-ravitsemus/koira-tarve-vitamiini/antioksidantit/)
- lisää kahden entsyymiin toimintaa, jotka vähentävät arakidonihapon aineenvaihduntaa (mahdollisesti tulehdusta vähentävä)

## Tärkein saantitie

- kasviöljyt
- vähäisissä määrin liha ja [maksa](https://www.katiska.eu/infokortit/info-raaka-aineet/maksa-koiran-ruokana/)

E-vitamiinia saadaan jonkun verran ruuan rasvan mukana. Eniten sitä saadaan kasvirasvoista. On kyseenalaista, voidaanko E-vitamiinia saada ravintoteitse optimimäärä, koska rasvan käyttö itsessään lisää aina E-vitamiinin tarvetta entisestään.

## Yhteistoiminta

- Tehostaa [A-vitamiinin](https://www.katiska.eu/infokortit/info-vitamiinit/a-vitamiini-retinoli/) ja seleenin toimintaa, molempien toimiessa antioksidantteina hieman eri tavalla.
- Hyvin suurina annoksina E-vitamiini vaikeuttaa muiden rasvaliukoisten vitamiinien imeytymistä sekä estää [K-vitamiinin](https://www.katiska.eu/tieto/koira-tieto-ravitsemus/koira-tarve-vitamiini/k-vitamiini/) toimintaa veren hyytymisessä.

## Tarve

- NRC: 1 mg/kgME
- Järkevin määrä vähintään 2 - 4 mg/kgEP d-alfa-tokoferolina (ns. luonnollinen). Jos muoto on dl-alfa-tokoferoli (merkitään myös all-rac.alfa-tokoferoli) niin annos on kaksinkertainen eli 4 - 8 mg/kgEP.
- Jokaista grammaa monityydyttymätöntä rasvaa (PUFA) kohden tarvittaisiin ainakin 0,4 mg d-alfa-tokoferolia yli normaalin tarpeen
- FEDIAF: 3,6 KY/100 gKA (kuivamuonille, ei käytetä raakaruokinnan suunnittelussa)

Yleensä E-vitamiinin annostusta ei lasketa per rasvahappo, mutta taulukko esittää mihin tarvevaatimukset perustuvat rasvojen suhteen.

\[table id=259 /\]

## Muunnos

Muunnokset KY/IU ja milligrammojen välillä eivät ole helpoimpia. Tämä johtuu siitä, että kaikki E-vitamiinin muodot eivät ole vitamiiniaktiivisia tai niiden aktiivisuus on vähäisempi kuin d-alfa-tokoferolilla.

Synteettiseksi kutsutussa E-vitamiinissa noin puolet on elimistössä vitamiinina toimivaa muotoa. Toinen puoli toimii ruuassa rasvoje hapettumista estävänä eli säilöntäaineena, mutta ei vitamiinina. Ne muodot eivät kuitenkaan ole haitallisia, niistä ei vain ole iloa vitamiinina.

Annostuksessa pääsee tarpeeksi lähelle, kun

- 1 KY = 1 mg E-vitamiinia, kun puhutaan synteettisestä E-vitamiinista eli dl-alfa-tokoferoliasetaattista eli suolomuodosta (jota suurin osa E-vitamiinituotteista on)
- 2 KY = 1 mg E-vitamiinia, kun puhutaan luonnollisesta E-vitamiinista eli d-alfa-tokoferolista (luonnollisuus on aina erikseen merkitty)

Näitä ei koskaan käytetä, mutta

- 1,1 KY = 1 mg dl-alfa-tokoferolia puhtaana vitamiinina
- 0,89 KY = 1 mg dl-alfa-tokoferolisukkinaatti
- 1,21 KY = 1 mg d-alfa-tokoferolisukkinaatti

\[table id=258 /\]

## E-vitamiinin puutos

- steriiliys vakavissa puutoksissa
- lihaskato ja -heikkous
- silmän kehityshäiriöt
- masennus
- anoreksia

## Myrkyllisyys

Vaikka E-vitamiini on rasvaliukoinen, niin se varastoituu huonosti ja käyttö on suurta. E-vitamiinille ei tunneta koiralle myrkytyksen antavaa annosta. Greyhound- ja valjakkotutkimuksissa 1000 mg kerta-annos E-vitamiinia kuitenkin heikensi suoritusta. Se tarkoittaisi noin 30 mg/kg.

## Saanti ruuasta

\[table id=260 /\]

Taulukosta huomaa kaksi asiaa.

- laskennallisesti öljyissä on E-vitamiinia, mutta vaadittavia määriä ei pysty antamaan
- rasvan käyttö "syö" E-vitamiinin, jolloin itseasiassa öljyjen antaminen pahentaa E-vitamiinin vajetta

## Huomioitavaa

Nykytiedon mukaan kylmässä säilyttäminen tai pakastaminen ei tuhoa E-vitamiinia.

## Lisää linkkejä

- [E-vitamiini](https://www.katiska.eu/tieto/e-vitamiini/koira-e-vitamiini/) (perusartikkeli)
- [E-vitamiinin aktiivisuus](https://www.katiska.eu/tieto/e-vitamiini/e-vitamiinin-aktiivisuus/)
