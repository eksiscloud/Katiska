---
title: "Pansuola"
date: 2019-05-05
categories: 
  - "koira"
tags: 
  - "elektrolyytit"
  - "jodi"
  - "kalium"
  - "magnesium"
  - "mineraali"
  - "natrium"
  - "ravintolisat"
  - "suola"
  - "tuotearvostelut"
---

Koira ei käytännössä tarvitse suolaa ja natriumia lisänä. Sen sijaan suolaa käytetään aika ajoin jodilisänä. Koska tarvittava määrä tavallista pöytäsuolaa tuntuu monista liian kovalta, niin tilalla käytetään usein mineraalisuolaa. Pansuola on useimmille tutuin merkki.

<!--more-->

Katiskassa on erillinen juttu [mineraalisuolasta](https://www.katiska.eu/tieto/koira-ruoka-lisaravinne/mineraalisuola/), joten keskitytään tässä lyhyesti Pansuolaan ja mikä sen käyttötapa olisi.

Pansuolassa suolaisuutta on haettu [kaliumin](https://www.katiska.eu/tieto/koira-tarve-mineraali/kalium/) ja [magnesiumin](https://www.katiska.eu/tieto/koira-tarve-mineraali/magnesium/) suoloista, jolloin natriumkloridin määrää on voitu laskea. Siinä on

- kaliumkloridia 28 % eli kaliumia on 145 mg/g
- magnesiumsulfaattia 12 % eli magnesiumia on 24 mg/g
- magnesiumsulfaatti antaa rikkiä 31 mg/g
- jodia 25 µg/g

Ruokasuolassa, eli pelkässä natriumkloridissa on lisättyä jodia samanverran, joten annostus päivässä on aivan sama:

- koiran tarve on 29,6 µg/kgME tai noin 15 µg/kgEP
- 10 kg koira tarvitsee 6,6 g eli reipas teelusikallinen
- 30 kg koira tarvitsee 15,1 g eli reipas ruokalusikallinen

Silloin nopealla matematiikalla saadaan:

\[table id=242 /\]

Rikille en laskenut saanteja, koska koirille ei ole ilmoitettu varsinaista tarvetta rikille. Koiran rikin tarve täyttyy, kun se saa riittävästi aminohappo [metioniinia](https://www.katiska.eu/tieto/aminohapot/metioniini/), ja täydennystä tulee tauriinista. Mutta jos rikkitäydennystä haluaa, niin valinta on Pansuola, ei [MSM](https://www.katiska.eu/tieto/koira-nivelet/msm/).

Taulukko kertoo heti mikä on Pansuolan vahvuus verrattuna vaikka merilevään. Kun annostus tehdään jodin mukaan, niin kaliumin sekä magnesiumin saanti nousee yli tarpeen - ja tuo tulee siis ruuasta saatujen määrien päälle.

Pansuola on siten ylivoimainen ainakin kahdessa tapauksessa:

- aktiiviset koirat, jotka tarvitsevat elektrolyyttilisää
- helposti kuivuvat koirat

Suola lisää janon tunnetta ja koira juo enemmän. Samalla natrium sitoo vettä ja kalium koiran tärkeimpänä elektrolyyttinä eli nestetasapainoa säätelevänä mineraalina saa täydennyksensä. Magnesium toimii siinä ohessa ja auttaa lihatonuksessa lisäksi hermoston toiminna tehostajana.

450 g paketti maksaa noin 2,5 euroa, joten 30 kg koira saisi siitä mineraalitäydennystä noin kuukaudeksi, joten se häviää hinnassa kirkaasti merilevälle. Mutta jos mukaan ynnätään käytännössä poistunut, tai huomattavasti laskenut, tarve ostaa erillistä kaliumlisää, niin hinta onkin kilpailukykyinen. Ja jos käyttää Pansuolaa nimenomaan urheilulisänä esim. palautusjuomassa tai palauttavassa ruuassa, niin Pansuola muuttuukin edulliseksi. Plus jos ihmiset siirtyvät omassa ruuassaan käyttämään mineraalisuolaa, niin kansanterveyskin kohenee. Win-win tilanne.

Tavallisilla kotikoirilla kalium- ja magnesiumlisän etu on nolla, ja jos niillä ei ole kuivumisen kanssa kysymysmerkkejä, niin niillä saattaa merilevä kuitenkin olla helpompi vaihtoehto.

Jos koiralla on mitä tahansa ongelmia munuaisten kanssa, kivistä vajaatoimintaan, niin suolojen käyttö on aina huono idea. Mutta tuo pätee kaikkiin mineraaleihin - toisaalta, sairaat koirat ovat poikkeuksia muutenkin.
