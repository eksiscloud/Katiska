---
title: "Vinkki: Rasvaa ja hapanmaitoa"
date: 2011-01-13
categories: 
  - "koira"
---

[![](images/eridanous.jpg "eridanous")](https://www.katiska.eu/wp-content/uploads/2011/01/eridanous.jpg)Kaikki ruokkijat, jotka käyttävät koirillaan hapanmaitotuotteita, eivätkä pelkää rasvaa, niin harkitsemisen arvoinen tuote olisi Lidlin myymä _Eridanous_, kreikkalaistyylinen, maustamaton jogurtti. Rasvaa löytyy huimat 10 prosenttia, ja hinta kilon pänikälle on kahden ja puolen euron paikkeilla. On toiminut kohtuullisen hyvin kaikilla koirilla, eikä makukaan ole turhan hapan. Tuo saattaisi olla eräällä tavalla piimää parempi ratkaisu, koska on paksumpaa.

<!--more-->

Pennuille Eridanous on aivan mahtava vaihtoehto. Maitotuotteiden proteiinit ja kiva mättö energiaa. Koska tuo (oma kokemus) tarttuu hyvin koiraan kiinni, niin sopii täydellisesti ruokalisäksi hoikille pennuille - ja lihotusta kaipaaville aikuisille.

Koska rasvaprosentti on märkäpainosta, niin tuon kanssa on myös oltava varovainen. Muutoin voi käydä kuten eräälle greyhound-treenarille, joka noudatti suositustani rasvan nostamisesta. Otti hyllystä smetanaa ajattelematta ollenkaan, että purkin rasva ei ollut ilmoitettu kuivapainosta - purkki päivittäin, niin johan nähtiin ihme: ylipainoinen greyhound (terveisiä vaan...). Eridanouksen kanssa käy nopeasti samanlainen vahinko.

Tuo on hyvää ihmissuihinkin. Sopii mahtavasti jälkiruokiin tai tsatsikiin - kebabeihin aivan pakkovalinta. Eipä asiat voisi olla paremmin, omistaja ja koira samalla purnukalla. Mutta taas kerran: koska rasvaa löytyy se 10 % märkäpainosta edullisella hinnalla, niin omistajan kannattaa harkita karppaamista - muutoin saa selittää kesällä, että rantakunnossa ne mursutkin ovat.

Purkki toimii sitten tyhjänä hyvänä pakasterasiana.
