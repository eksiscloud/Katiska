---
title: "EKC 2011"
date: 2011-07-25
categories: 
  - "koira"
tags: 
  - "maastokilpailu"
  - "vinttikoira"
---

[![](images/EKC2011sticker-org-300x191.jpg "EKC2011sticker-org")](https://www.katiska.eu/wp-content/uploads/2011/07/EKC2011sticker-org.jpg)

Alankomaissa pidettiin 16. ja 17. heinäkuuta FCI:n maastokilpailujen Euroopan mestaruuskilpailut. Suomalaisiakin oli ilmoittaunut kolmattakymmenettä koirakkoa. Mikä minua itseäni hämmästytti, lajin aktiiveja luultavammin ei, oli melkoisen reipas osallistujamäärä Saksasta ja Sveitsistä.

<!--more-->

Hyvinkin valitettavaan, mutta koiraurheilussa tuttuun tapaan, [kilpailutapahtuman sivut](http://www.ekc2011.nl/2-start_frame_Eng.htm) eivät anna oikeastaan yhtään mitään tietoa. Kilpailuttajia varmasti kiinnosti kisapeltojen sijainti ja ilmo-lomake, mutta mitään muuta järkevää hollantilaiset eivät sitten olleet malttaneet laittaa. Kun haluaa moiselle sivustolle mainostajia, niin siellä saisi olla sanaa enemmän ylipäätään koko lajista ja kilpailutoiminnasta. Nyt siellä esiteltiin kylläkin Pyhän Yrjön kilta, mutta ei maastojuoksua koiraurheilulajina.

Tyypilliseen maastokilpailutapaan sivuilta on myös turha yrittää löytää tuloksia. He kertovat kyllä, että pian julkaisevat tulokset ja kuvia. Viikko kilpailun jälkeen ei ole _soon_.

Mutta laitetaan makupaloiksi pari finaalijuoksua maastokilpailuiden Euroopan mestaruudesta 2011.  Samaa hauskaa löytyy lisää näidenkin kahden julkaisijan, tunnuksen [lehtijan](http://www.youtube.com/user/lehtijan) tililtä lisää. Henkilö maininnee itse oikean nimensä, jos haluaa. Toki nuo ovat levinneet jo Facebookin kautta, mutta koska YouTube ei kerro oikeaa nimeä, niin en sitä tee minäkään.

http://www.youtube.com/watch?v=LqwnjLBFucg

http://www.youtube.com/watch?v=JFLM1UE3hdY
