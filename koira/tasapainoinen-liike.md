---
title: "Tasapainoinen liike"
date: 2013-04-10
categories: 
  - "koira"
---

Kun puhutaan koiran lihashuollosta, niin usein mainitaan sanat balanssi ja tasapaino. Ne ovat ehkä tärkeimpiä asioita. Se tarkoittaa hyvinkin yksinkertaisesti sitä, että koira ei ole vino mihinkään suuntaan. Se käyttää koko vartaloaan ja kaikkia jalkojaan, päätään sekä häntäänsä tarkoituksenmukaisesti liikkumiseen. Ja molempia puolia samalla tavalla. Jos näin ei tapahdu, niin koira ei ole tasapainossa ja se on kipeä jostain. Kun koira ravaa rennosti ja tasapainossa, niin se tekee ikään kuin latua, kahta jälkeä. Jos uria on kolme tai neljä, niin koira ei ole tasapainossa - koskaan.  
<!--more-->  
Katiska alkaa tuottamaan podcasteja eri aiheista hyvinkin epäsäännöllisen säännöllisesti. Tällä kertaa liikkuva kuva esittää aivan perusasiaa siitä, miten kipeä koira liikkuu. Podcastin tarkoitus ei ole tällä kertaa antaa selviä apuja, vaan ainoastaan rohkaista ihmisiä seuraamaan miten koira liikkuu. Jostainhan on aloitettava, myös omaehtoinen lihashuolto. Sen lisäksi hierojat ja fysioterapeutit arvostavat suunnattomasti, kun vastaanotolle tuodaan koira hieman paremmalla ennakkokuvauksella kuin että se liikkuu jotenkin hassusti tai että se liikkuu ehkä huonosti.

http://youtu.be/4mpVUUXSvKk
