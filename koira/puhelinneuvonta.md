---
title: "Puhelinneuvonta"
date: 2014-11-07
categories: 
  - "koira"
---

**Katiskan henkeen ja ideaan kuuluu tarjota tietoa ja osaamista.** Ajan myötä sivuston painopiste on siirtynyt vahvemmin koirien ruokinnan ja ravitsemuksen suuntaan. Ymmärrettävää varmasti, koska vuosien myötä olen kehittänyt vahvan osaamisen juuri siltä alalta.

<!--more-->

Kaikkea ei kuitenkaan pysty selvittämään kirjallisesti juuri niillä painotuksilla tai sellaisella tavalla, että asia olisi aivan jokaiselle helposti omaksuttavissa. Suusanallisesti se on sen sijaan helpompaa, koska tarkentavia kysymyksiä juuri kysyjän tarpeiden mukaan on helpompi esittää. Silloin myös vastauksetkin saa mitoitettua kysyjälle sopiviksi.

Luennot ovat yksi vaihtoehto. Niiden ongelma on aina se, että ne ovat liian laajoja auttaakseen suoraan vain yhtä ihmistä juuri häntä mietityttävissä asioissa. Tätä ongelmaa ratkaisemaan olen käynnistänyt puhelinneuvonnan.

**Henkilökohtaista apua, neuvontaa ja ohjausta juuri sinun haluamissasi asioissa!**

Tarjoan osaamistani käyttöösi, kun:

- haluat yleisempää apua ruokinnan suunnittelussa
- tarvitset erilaisia työkaluja ruokintaperäisissä sairauksissa tai tukea hoitoa ravitsemuksella
- olet kiinnostunut tietämään lisää urheilevien koirien lihaskunnon treenauksesta ja siihen liittyvistä asioista

[Varaat ajan](https://store.katiska.info/tuote/puhelinneuvonta/), soitan sinulle, käymme asiat läpi ja suunnittelemme jatkon. Helppoa kuin se kuuluisa heinänteko. Laskutettava aika on 60 minuuttia hintaan 45 euroa (sis. ALV 24 %) ja maksat sen laskulla jälkeenpäin. Mutta vain jos sait mielestäsi vastinetta rahoillesi. Jos et ole tyytyväinen apuuni, niin jätät vain laskun maksamatta. Minä luotan omaan osaamiseni niin vakaasti, että uskallan antaa sinulle tuon tarjouksen. Jos tarvitset kirjallista materiaalia, kuten vaikkapa erillisen ruokintasuunnitelman, niin siitä sovimme erikseen.

[![](images/koiran-ruokintaneuvonta.jpg)](https://store.katiska.info/tuote/puhelinneuvonta/)

Voit kysyä lisää osoitteesta [jakke.lehtonen@katiska.info](mailto:jakke.lehtonen@katiska.info)
