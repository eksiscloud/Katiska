---
title: "Kehut ovat koiran polttoainetta"
date: 2015-10-21
categories: 
  - "koira"
---

Törmäsin SEY:n lievästi propagandistiseen avaukseen: "[Koiria koulutetaan niin, että ne huutavat kivusta - väkivaltaisia koulutusmenetelmiä käytetään yhä.](http://yle.fi/uutiset/koiria_koulutetaan_niin_etta_ne_huutavat_kivusta__vakivaltaisia_koulutusmenetelmia_kaytetaan_yha/8381329)" No, en nyt ole tästä ihan samaa mieltä - koirien kouluttaminen tänä päivänä on harvoin enää eläinsuojelullinen ongelma.

<!--more-->

Syy siihen, miksi fyysistä rankaisua enää harvemmin käytetään, on sen tehottomuus kouluttamisessa. On vain yksinkertaisesti tehokkaampaa palkita oikeasta käytöksestä, kuin rankaista kaikesta väärästä. Positiivisten koulutusmenetelmien tehokkuus on todistettu useaan kertaan. Sen sijaan koiran kouluttamisessa ja tapakasvatuksessa syntyy useinkin tilanteita, joissa vauhdin huumasta tai koiran viretilasta johtuen kolisee ja paukkuu - toisinaan hammas osuu ihmisen käteen, välillä ohjaaja roikkuu lelun sijaan koirassa, ja koira ulvahtaa.

\[caption id="attachment\_25892" align="alignright" width="437"\][!["Kiva, kun kutsuit! Mitä sitten tehdään"](images/2013-09-13-0555-300x169.jpg)](https://www.katiska.eu/wp-content/uploads/2015/10/2013-09-13-0555.jpg) "Kiva, kun kutsuit! Mitä sitten tehdään"\[/caption\]

Koira ei mene rikki siitä, että siihen osuu, se on laumaeläimellä ihan normaali tilanne. Sen sijaan harrastajissa saadaan varmasti käymään kato, jos kaikki harrastaminen ja kouluttajat leimataan lähtökohtaisesti väkivaltaiseksi ja haitalliseksi. Mielestäni koulutettavan ohjaajan kannattaa äänestää jaloillaan, jos koiraa tahallisesti satutetaan treenatessa - tämähän todistaa vain kouluttajan osaamattomuudesta, ja se on Sinun koirasi, jota siinä pilataan.

Sen sijaan kannattaisi ehkä panostaa ennemmin siihen, että ihmiset ymmärtäisivät itse puuttua eläintensä käyttäytymiseen, kun se käytös on vielä jotenkin hyväksyttävällä tasolla. Jos saataisiin herätekoiranpennun ottajat ymmärtämään koiranpidon vastuut ja koiran omistamiseen liittyvät velvollisuudet, ongelmakoiria tulisi vastaan huomattavasti nykyistä harvemmin, eikä äärikeinoihin tarvitsisi turvautua.

Koiraa ei voi kasvattaa vapaan kasvatuksen periaattein, se menee pilalle siinä. Kukkahattuilut on syytä unohtaa. Ihan normaalissa elämässä koiran saa kuitenkin kasvatettua yhteiskuntakelpoiseksi ilman väkivaltaa. Kehu koiraa, kun se tekee oikein - ja muista kehua sitä usein ,sillä pääsee jo paljon normaalia yhteiskuntakelpoisuutta pidemmälle. Koira ymmärtää niistä kehuista paljon enemmän, kuin jatkuvasta hihnan nyppimisestä tai yhtäkkisestä karjumisesta. Jos väität jotain muuta, katso peiliin.
