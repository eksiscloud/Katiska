---
title: "Raakaruokinnan aloittaminen"
date: 2014-11-20
categories: 
  - "koira"
tags: 
  - "raakaruokinta"
  - "ruokinta-perusteet"
---

Raakaruokinnan aloittaminen on aihe, josta väännetään keskustelupalstoilla joka päivä vähintään pari kertaa päivässä. Eli väännetäänpä tämä nyt sitten rautalangasta, ja askarrellaan linkitettävään muotoon.<!--more-->

Koska raakaruokinnan aloittaminen kiinnostaa, niin vastaa itsellesi rehellisesti näihin kysymyksiin:

1. Miksi haluat raakaruokkia koiraa?
    
    1. Syy on terveydellinen (suolisto-ongelmat, hiivailu, kutinat, närästys)
    2. Syy on ideologinen (raakaruokinta on trendikästä, markkinointi, kuivamuonavastaisuus)
2. Oletko valmis panostamaan aiheeseen aikaa ja vaivaa?

Jos haluat raakaruokkia koiraasi ideologisista syistä, mutta et ole valmis perehtymään, niin on ehkä parempi miettiä vielä uudelleen.

Muutoin itse aiheeseen, aloittamiseen. Se on helppoa. Sen kun vain aloitat. Oletetaan nyt kuitenkin, että ne ravitsemukselliset tyypillisimmät kompastuskivet kiinnostavat hiukan – siksihän tätä (= Katiskaa, kuvioita ja tekstejä) tehdään.

[![Annoskuvat2](images/Annoskuvat2.jpg)](https://www.katiska.eu/wp-content/uploads/2014/11/Annoskuvat2.jpg)

| Kuivamuona   \+ Hirveän helppo tapa ruokkia, kippaat pussin kyljen mukaan tavaraa kuppiin, ja vettä perään   \+ Täyttää ainakin teoriassa ravitsemukselliset tarpeet   \+ Merkistä riippuen melko edullinen ruokintamalli   \+ Valinnanvaraa on   \- Koskaan ei tiedä, mistä sapuska oikeasti on tehty   \-Samoin raaka-aineiden hyödynnettävyys on täysi kysymysmerkki   \- Useimmissa tapauksissa raaka-aine-luettelossa on luokkaa 58 ainesosaa. Jos ja kun tulee ongelmia, mistä päästä lähdet niitä yksilöimään?   \-Nappula on tylsää syötävää, ja pakkausten syöttömäärät yleensä heittävät johonkin suuntaan. Aiheuttaa lihavuutta ja laihuutta, jos ei sitä kuuluisaa maalaisjärkeä käytä, ja muuta määriä.   \- Koirat tottuvat samaan nappulaan ihan liikaa, jos sitä syötetään päivästä ja vuodesta toiseen ilman lisukkeita, eivätkä kestä mitään muuta.   \- [Hiivat](https://www.katiska.eu/terveys/allergia-iho-hiiva-terveys/hiivatulehdus/ "Hiivatulehdus"), ilmavaivat ja kaikenlaiset muut pikkuruiset ruuansulatusongelmat tuppaavat vaivaamaan monia pelkän nappulan natustajia. | 50/50   \+ Ehkä hinta-laatusuhteeltaan toimivin tapa ruokkia koiraa   \+ Liha on koiralle täysipainoista ravintoa, joka on hyvin hyödynnettävissä   \+ Vitamiinit ja hivenaineet saadaan ainakin pääosin nappulaosuudesta   \+ Monipuolisuus ruuassa tasapainottaa vatsan toimintaa. Koira ei reagoi vatsallaan esimerkiksi kuppiin heitettyyn lohenjämään yms.   \+ Helpoin ja turvallisin tapa aloittaa raakailu, varsinkin, jos koiralla on taustalla toimivaksi todettu nappula   \+ Ei vaadi sen suurempaa perehtymistä, vaikkakin D-vitamiinin ja sinkin saanti on tässäkin jo hyvä tarkistaa | Raakaruokinta   \+ Tiedät ainakin pääasiassa, mitä koirillesi syötät   \+ [Allergioiden](https://www.katiska.eu/tieto/koiran-allergia-hiiva-iho/allergia/ "Allergia") eliminointi on helppoa   \+ Oikein koostettu raakaruokinta toimii   \- Ihan must välttämättömät ja laskemisen vaativat lisät ovat D-vitamiini, kalsium ja sinkki. Näillä pääset jo pitkälle! Esimerkkikuvassa kalsiuminlähteenä [munankuorta](https://www.katiska.eu/tieto/koira-raakaruokinta-raaka-aineet/kananmuna/ "Kananmuna"), kuituna [pellavarouhetta](https://www.katiska.eu/tieto/koira-tarve-yleinen/kuitu-lihasta/ "Kuitu") ja kauraa, D-vitamiinin lähteenä möller-kapselit ja sinkkinä jauhettu Zinkosan. Myös [merilevää](https://www.katiska.eu/tieto/koira-hampaat/merileva-ja-hammaskivi/ "Merilevä ja hammaskivi") ja [luonnonjogurttia](https://www.katiska.eu/ruokinta/raaka-aineet/vinkki-rasvaa-ja-hapanmaitoa/ "Vinkki: Rasvaa ja hapanmaitoa") annoksesta löytyy.   \- Helposti kallista, varsinkin kun [koira on lihansyöjä](https://www.katiska.eu/tieto/koira-syominen-yleinen/koira-on-lihansyoja/ "Koira on lihansyöjä"), ei siis luun tai [sidekudoksen](https://www.katiska.eu/tieto/koira-raakaruokinta-raaka-aineet/sidekudos-kollageeni-ja-gelatiini/ "Sidekudos, kollageeni ja gelatiini") syöjä   \- Pötkötavaraan ja rehujauhelihaan jauhetaan paljon kaikkea teurasjätettä, ettei niistäkään voi olla varma, mitä ne todellisuudessa pitävät sisällään.   \- Vaatii perehtymistä   \- Vaatii melkein poikkeuksetta turvautumista purkkeihin   \- Liian kovilla luupitoisuuksilla (BARF) voidaan saada aikaan ravinteiden imeytymishäiriöitä ja suolitukoksia   \- Liian suuret määrät ravitsemuksellisesti turhaa tavaraa voivat näkyä siinä, että koira tarvitsee määrällisesti suurempaa määrää ruokaa täyttääkseen [energian](https://www.katiska.eu/ruokinta/yleista/energian-tarve/ "Energian tarve") ja [proteiinin](https://www.katiska.eu/tieto/proteiinit/proteiini-ruokinnassa/ "Proteiini ruokinnassa") tarpeen. |
| --- | --- | --- |

Jos perusteet aloittamiseen ovat koiran oireilussa, muutoksia oireiluissa kannattaa seurata ja kirjata ylös. Osta ihan tavallista jauhelihaa tai palalihaa, mielellään yhden eläimen, ja korvaa osa päivittäisestä nappularuoka-annoksesta sillä. Voit kokeilla yksi kerrallaan useampia elukoita, syötä kuitenkin alkuun vain yhtä elukkaa kerrallaan, jolloin näet sopivuuden heti. Seuraavaksi voikin siirtyä täysin raakaan, jos siltä tuntuu.

Täysin raaka ruoka ja kotiruoka vaativat hiukan enemmän panostusta ja vähän laskimen käyttöä – mutta missään nimessä edessä ei ole mikään mahdoton tehtävä! Koira tarvitsee lihan ja sisäelinten lisäksi vähintään

- [luuta](https://www.katiska.eu/ruokinta/raaka-aineet/luu-kaaviona/ "Luu kaaviona") (1g/EPkg) tai [kalsiumia](https://www.katiska.eu/tieto/kalsium/kalsium/ "Kalsium") (karkeasti 0,5g-1g /10EPkg)
- [D-vitamiinia](https://www.katiska.eu/tieto/d-vitamiini/d-vitamiini/ "D-vitamiini") (0,7 µg/EPkg) ja
- sinkkiä (2mg/EPKg).
- Jos ei syötä [maksaa](https://www.katiska.eu/tieto/koira-raakaruokinta-raaka-aineet/maksa/ "Maksa"), niin [A-vitamiinin](https://www.katiska.eu/tieto/a-vitamiini/a-vitamiini/ "A-vitamiini") saanti pitää tarkistaa

EPkg:lla tarkoitetaan tässä elopainokiloa erotuksena metaboliseen painoon (MEkg), jota voi käyttää sitten, kun hurahtaa ja alkaa hifistellä. Harrastuskoiralla lisiä voi olla tarpeen antaa enemmänkin. Sen sijaan oireilevilla koirilla myös lisät lisätään yksi kerrallaan, ja seurataan koiran vointia. Jotkut kalsiumyhdisteet tuppaavat lisäämään esimerkiksi närästystaipumusta, toisinaan valmisteiden täyteaineet eivät ole sopivia – kokeilemalla löytää kyllä omalle koiralleen sopivat tuotteet.
