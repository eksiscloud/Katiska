---
title: "Scandinavian Horse and Dog Sinkkikelaatti"
date: 2019-03-05
categories: 
  - "koira"
tags: 
  - "lisaravinteet"
  - "sinkki"
  - "tuotearvostelut"
  - "tuoteselosteet"
---

Scandinavian Horse and Dog sinkkikelaattia myydään niin hevosille kuin koirillekin suunnattuna. Sen täyteaina saattaa olla ongelmallinen, ja vaikka tuote on vastaava kuin kilpailijoiden hevosille suunnatut biotiinin kautta, niin se on melkoisen tuntematon koiranomistajien joukossa.

<!--more-->

Scandinavian Horse and Dog sinkkikelaatti eroaa muista hyötyeläinpuolen tuotteista siinä, etttä kun muut myyvät [sinkkiä](https://www.katiska.eu/tieto/koira-tarve-mineraali/sinkki-valokeilassa/) jatketulla [biotiinilla](https://www.katiska.eu/tieto/b-vitamiinit/biotiini-b7-vitamiini/) ja biotiinin nimellä, niin Scandinavian myy nimenomaan sinkkiä, joka on jatkettu [hiivalla](https://www.katiska.eu/tieto/monivitamiinit-ja-mineraalit/panimohiiva/).

Henkiseksi ongelmaksi kuluttajille, jotka lukevat tuoteselosteita, saattaa nousta tämä:

- Sinkki-Bioplex 20 %,
- erikoishiiva 80 %

Jos tuotteen nimi on yksioikoisesti sinkkikelaatti, ja valmistusaineissa sinkki-bioplex, niin hämmästys saattaa estää laittamasta purkkia ostoskoriin. Minä olen hankalampi tapaus. Kun nimi sotii minulle sinällään tuntemattoman aineksen kanssa, joka lisäksi haisee halpahintaiselta markkinointinimeltä kilometrien päähän, niin pakitan välittömästi.

On nimittäin aina jokin syy miksi aineiden koostumusta piilotetaan. Joskus se on se, että kyse ei olekaan siitä mitä väitetään. Joskus syy on niin tylsä, että halutaan tehdä tavallisesta parempaa - ja kun tuotteen nimi itsessään osoittaa täydellistä mielikuvituksen puutetta, niin omituiset raaka-aineet eivät ainakaan luottamusta herätä.

Bioplex on monikansallisen rehulisävalmistajan Alltechin tuotemerkki. Siinä on kyse muutaman sinkkiaminohappokelaatin sekoituksesta, ei sen kummemmasta. Se mikä kiinnostaa, on että Bioplex Zn sisältää 15 % sinkkiä - toisaalta, triviaalia tietoa, koska sinkin määrä on ilmoitettu.

Erikoishiiva on vielä väsyneempi juttu. Se on panimohiivaa, ei sen kummallisempaa. Ja se on tässä se koomisin juttu. Sinkkituotteena myyty onkin itseasiassa B-kompleksi, mutta se on unohtunut niin purkista kuin mainoksistakin.

Mutta itse tuotemääriin. Scandinavian Horse and Dog sinkkikelaatissa ei ilmoiteta ravintoarvoja, vaan ne on itse laskettava. Siinä on sinkkiä purkin annosteluohjeen mukaan 30 mg/g.

Silloin 2 mg/kgEP annoksella yksi gramma, noin 1/4 teelusikallista, olisi 15 kiloisen annos. Tuossa ei ole mitään ihmeellistä ja sinkin määrän suhteen se on hivenen kilpailijoiden vastaavia vahvempaa. Se mikä on ihmeellistä, on purkin annosteluohje.

500 - 600 kilon hevoselle suositellaan 10 grammaa eli 300 milliä sinkkiä. Koiralle, ilman kokomäärittelyä, annettaisiin 5 grammaa eli 150 mg sinkkiä. Eli parin kilon chihuahua ja 60 kilon mastiffi menisivät samalla annoksella - oikeasti, eikö tuota kukaan ajatellut?

Koiran sinkin tarve on 2 mg/kgME ja aika yleisesti pyritään noin tuplaan, eli 2 mg/kg. Jos koiralle annettaisiin jälkimmäisen mukaan, niin annossuositus edellyttäisi 75 kilon haukkua. Jos ensimmäisen mukaan, niin käsissä olisi noin 320 kiloinen hauveli.

Minä teen ammatikseni reseptiikkaa, myös lisäravinteissa. Kohtuullisella korvauksella olisin voinut laskea annostuksen kohdalleen ja vielä kertoa, että mitä EU:n vuoteen 2016 voimassa oleva lupa Alltechin Bioplexille ja sen sisältämä 200 mg per rehukilo aidosti tarkoittaa.

No, data ja faktat ovat oma asiansa, ja rehulisän toimivuus koirille omansa.

Minä olen kerran kokeillut Scandinavian Horse and Dog sinkkikelaattia, eikä siinä ollut mitään ihmeellistä. Ei haittoja, mutta hiivan haju on tympeä ja koiratkin väistivät sitä hivenen. Yhden asiakkaan koira alkoi piereskelemään ja meni löysälle, mutta hän olikin antanut pakkauksen suosituksen mukaan 18 kiloiselle. 150 mg sinkkiä on muuten se määrä, hieman yli, jota osa ihmisistä ottaa lyhytaikaisesti flunnsan hoitoon. Joten en ihmettele, että koiran suolisto ei ihastunut ruokalusikallisesta hiivaa.

Sama tuote tunnetaan myös nimellä Hevari Sinkkikelaatti, yhden myyjän mukaan - tuotteen nimi itsessäänhän on vain Sinkkikelaatti.
