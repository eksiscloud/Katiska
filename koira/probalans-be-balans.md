---
title: "Probalans BE-balans"
date: 2021-04-07
categories: 
  - "koira"
tags: 
  - "annostus"
  - "b-vitamiinit"
  - "e-vitamiini"
  - "lisaravinteet"
  - "tarve"
  - "tuotearvostelut"
---

Koirille usein käytetty BE-vitamiiniliuos. Käytännössä sama kuin hevosten vastaava, mutta kalliimpi. Käytetään E-vitamiinilisänä, josta saadaan myös B-vitamiineja.

<!--more-->

Kutsutaan myös välillä valmistajan mukaan nimellä Vitabalans BE-balans.

## Annostus

Annostus tehdään [E-vitamiinin](https://www.katiska.eu/tieto/ravitsemus/e-vitamiinin-annostaminen-kaytannossa/) mukaan. Koska se on ns. [synteettinen E-vitamiini](https://www.katiska.eu/tieto/e-vitamiini/e-vitamiinin-aktiivisuus/), niin annostus on kaksi kertaa laskennallinen [tarve](https://www.katiska.eu/tieto/koira-tarve-yleinen/koiran-tarpeet-nrc/).

Valmistajan annossuositus ei ole käyttökelpoinen. Järkevämpi annostus voisi olla

- minimiannostus  4 mg/kgEP
- raakaruokinnassa vähintään 8 mg/kgEP
- aktiiviset koirat 16 mg/kgEP
- erittäin aktiiviset koirat ja raskasta aerobista työtä tekevät 24 mg/kgEP
- tiineet ja imettävät emät 16 mg/kgEP
- narttupennuille annetaan emän painon mukaan 8 mg/kgEP
- urospennuille annetaan isän painon mukaan 8 mg/kgEP

Annostusta saa muuttaa, jos siltä tuntuu. Yliannostus on haitatonta.

## Kesto

Pullokoko on 100 ml tai 1 litra. Vertailuksi: litra maksaa noin 55 euroa, kun hevosten vastaava tuote maksaa noin 20 euroa.

Valmistajan mukaan 1 ml on noin 22 tippaa. Usein helpompi tapa annostaa on käyttää nyrkkisääntöä teelusikka on 4 ml ja ruokalusikka 12 ml.

Jos koira painaa 15 kg ja sille annetaan raakaruokinnan vähimmäismäärä 8 mg/kgEP eli 120 mg, niin Probalans BE-balansia tarvittaisiin 4 ml. Silloin 100 ml pullo kestäisi periaatteessa 25 päivää ja litran pullo 250 päivää.

## Tarvelasku

koiran paino x 8 = tarve milligrammoina

tarve / 30 = liuoksen annostus millilitroina (millitra on käytännössä sama kuin gramma)

Esimerkiksi: 15 kg x 8 = 120 mg / 30 = 4 ml = 4 g ~ 1 tl

## Ravintoainekoostumus

- [E-vitamiini](https://www.katiska.eu/tieto/e-vitamiini/koira-e-vitamiini/) 30 mg/ml
- [B1-vitamiini](https://www.katiska.eu/tieto/b-vitamiinit/tiamiini-b1-vitamiini/) 2 mg/ml
- [B2-vitamiini](https://www.katiska.eu/tieto/b-vitamiinit/riboflaviini-b2-vitamiini/) 5 mg/ml
- [Nikotiidiamidi](https://www.katiska.eu/tieto/b-vitamiinit/niasiini-b3-vitamiini/) 10 mg/ml
- [B5-vitamiini](https://www.katiska.eu/tieto/b-vitamiinit/b5-vitamiini-pantoteenihappo/) 10 mg/ml
- [B6-vitamiini](https://www.katiska.eu/tieto/b-vitamiinit/pyridoksiini-b6-vitamiini/) 2 mg/ml
- [B12-vitamiini](https://www.katiska.eu/tieto/b-vitamiinit/b12-vitamiini-kobalamiini/) 30 µg/ml
- [Biotiini](https://www.katiska.eu/tieto/b-vitamiinit/biotiini-b7-vitamiini/) 100 µg/ml
- [Koliini](https://www.katiska.eu/tieto/koira-tarve-vitamiini/entiset-vitamiinit/) 130 mg/ml
