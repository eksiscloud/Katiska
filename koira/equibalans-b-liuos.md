---
title: "Equibalans B-liuos"
date: 2021-04-08
categories: 
  - "koira"
tags: 
  - "b-vitamiinit"
  - "lisaravinteet"
  - "tuotearvostelut"
---

Vitabalansin valmistama Equibalans B-liuos on hevosille suunnattu [B-vitamiiniliuos](https://www.katiska.eu/tieto/b-vitamiinit/b-vitamiinit-lyhyesti/). Sitä voi käyttää myös koirille, mutta käyttötarve on hyvinkin kyseenalainen. Equibalans B-liuos on käytännössä sama tuote kuin [Equibalans BE-liuos](https://www.katiska.eu/tieto/lisaravinteiden-annostus/equibalans-be-liuos/) ja [Probalans BE-balans](https://www.katiska.eu/tieto/lisaravinteiden-annostus/probalans-be-balans/), mutta ilman [E-vitamiinia](https://www.katiska.eu/tieto/koira-tarve-vitamiini/e-vitamiini-ja-koira/).

<!--more-->

Equibalans B-liuosta voi käyttää, jos jostain syystä halutaan osaa B-vitamiineja lisää, mutta ilman E-vitamiinia. En tiedä mikä sellainen tilanne olisi, koska aina kun tarvitaan B-vitamiinien täydennystä, niin myös E-vitamiinin tarve nousee.

## Annostus

Annostuksesta on vaikea antaa mitään esimerkkiä, koska se riippuisi siitä mitä B-vitamiinia nimenomaisesti haluttaisiin lisätä. Toinen tapa hahmottaa B-vitamiinien antamista on yleinen ajatus ylipäätään B-vitamiinien kohonneesta tarpeesta, kuten vaikka koiran rasituksen yhteydessä tai tiineillä nartuilla. Ongelma on se, että ei ole olemassa mitään tapaa miettiä paljonko pitäisi antaa, vaan annetaan ylipäätään ekstraa joku määrä. Yleensä asia ratkaistaan antamalla BE-vitamiinia E-vitamiinin mukaan, jolloin samalla B-vitamiinienkin määrä nousee.

Koiralla varsinainen B-vitamiinien puute tai vajaus on suunnattoman harvinaista. Se edellyttää pitkän aikavälin aliravitsemusta, vegaaniruokintaa tai vakavaa kroonista suolistosairautta.

Annistusta voi miettiä sen mukaan montako millitraa koira tarvitsee saadakseen kaksi kertaa tarpeensa tai kuinka monta koirakiloa yksi millilitra kattaa. Tarve on muutettu metabolisesta painokilosta elopainokilon likiarvoksi.

\[table id=303 /\]

 

Kuten taulukosta huomaa, niin Equibalans B-liuos antaa huomattavasti yli koiran tarpeen. B-vitamiinien yliannostus on kuitenkin merkityksetöntä, eikä siitä ole haittaa.

Jos ottaa eräällä tavalla keskiarvoisena annoksena 0,04 ml/kg, jolloin saadaan joko tuplasti yli tarpeen tai jonkun verran alle, niin 15 kg koiralle annettaisiin päivässä. tai kun uskotaan koiralle olevan hyötyä ylimäärästä (palautuminen, suolistosairaudet jne.), noin puoli millitraa eli 0,5 grammaa. Se on noin puolikas maustemitallinen.

## Tarvelasku

koiran paino x 0,04 = annostus millitroina

Esimerkiksi: 15 kg x 0,04 = 0,6 ml ~  0,5 g = 0,5 maustemitta

## Ravintoainekoostumus

Määrät on muutettu milligrammoista mikrogrammoihin, joilla ilmoitetaan tarve.

- [B1-vitamiini](https://www.katiska.eu/tieto/b-vitamiinit/tiamiini-b1-vitamiini/) 2000 µg/ml
- [B2-vitamiini](https://www.katiska.eu/tieto/b-vitamiinit/riboflaviini-b2-vitamiini/) 5000 µg/ml
- [Nikotiidiamidi](https://www.katiska.eu/tieto/b-vitamiinit/niasiini-b3-vitamiini/) 10000 µg/ml
- [B5-vitamiini](https://www.katiska.eu/tieto/b-vitamiinit/b5-vitamiini-pantoteenihappo/) 10000 µg/ml
- [B6-vitamiini](https://www.katiska.eu/tieto/b-vitamiinit/pyridoksiini-b6-vitamiini/) 2000 µg/ml
- [B12-vitamiini](https://www.katiska.eu/tieto/b-vitamiinit/b12-vitamiini-kobalamiini/) 30 µg/ml
- [Biotiini](https://www.katiska.eu/tieto/b-vitamiinit/biotiini-b7-vitamiini/) 100 µg/ml
- [Koliini](https://www.katiska.eu/tieto/koira-tarve-vitamiini/entiset-vitamiinit/) 130 mg/ml
