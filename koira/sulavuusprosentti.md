---
title: "Sulavuusprosentti"
date: 2010-01-17
categories: 
  - "koira"
---

**Proteiinien sulavuus** on, aminohappokoostumuksen ja [biologisen arvon](https://www.katiska.eu/sanakirja/biologinen-arvo/) lisäksi, sen arvokkuutta ravintoaineena määrittelevä ominaisuus. Vaikka luustossa on paljon proteiineja, niin niiden sulavuus on erittäin heikko, jolloin se ei myöskään ole kummoinenkaan ravintona. Kananmunan proteiinit taasen ovat erittäin sulavia, joten siltä osin se on erinomaista ravintoa.

Proteiinin sulavuus ilmaistaan ravinnosta imeytyneen typen määränä.

```
 Sulavuus-% = imeytynyt typpi / ravinnon typpi x 100

```

Eläinproteiinien sulavuus on erittäin hyvä, niiden sulavuusprosentti on yli 90. Esimerkiksi maidon, lihan ja kananmunan proteiinit imeytyvät n. 97 prosenttisesti (Peltosaari ja Raukola 1998). Kasvisperäiset proteiinit imeytyvät huonommin, ja niiden sulavuusprosentti vaihtelee viljan ja muiden kasvisten 60-90 prosentista palkoviljojen n. 80 prosenttiin (Peltosaari ja Raukola 1998).
