---
title: "Equibalans ADE-liuos (ADE-vitamiini)"
date: 2019-03-11
categories: 
  - "koira"
tags: 
  - "a-vitamiini"
  - "d-vitamiini"
  - "e-vitamiini"
  - "lisaravinteet"
  - "tuotearvostelut"
  - "vitamiinit"
---

Vitabalansin valmistama Equibalans ADE-vitamiini on periaatteessa vastaava tuote kuin kilpailijan [Milka](https://www.katiska.eu/tieto/koira-tuotearvostelu-vitamiini/milka-ade-liuos/), mutta vain periaatteessa. Määrät ovat erilaisia. Käyttötarkoitus koirallakin muuttuu, sillä Equibalans on leimallisesti A-vitamiinilisä. Hinnan suhteen kannattaa olla hereillä, sillä hintahaarukkaa on ilmoitetusta ylöspäin aina pariin kymppiin saakka.

<!--more-->

Equibalans ADE on nimensä mukaisesti tarkoitettu hevosille. Määrätyillä rajoituksilla ja kikkailuilla sitä voidaan käyttää myös koirille. Ns. raakana sitä ei voi käyttää, tai käyttö vaatii vakaata kättä, joten laimennospuuhiin joutuu.

Vilkaistaan mitä Equibalans ADE-liuos pitää sisällään. Määrät ovat muutettu millilitralle, joka vastaa noin grammaa:

\[table id=203 /\]

Taulukosta huomaa, että [A-vitamiinia](https://www.katiska.eu/tieto/a-vitamiini/a-vitamiini/) tulee eniten. Siksi se on annostuksessa [rajoittava tekijä](https://www.katiska.eu/tieto/monivitamiinit-ja-mineraalit/mika-monivitamiineissa-maaraa/) ja muita sitten saadaan mitä saadaan sen jälkeen. Equibalansella saadaan A-vitamiini katettua kokonaan, mutta [D-vitamiini](https://www.katiska.eu/tieto/koira-tarve-vitamiini/d-vitamiini-koiralle/) jää vajaaksi. Joten pillereitä tarvitaan lisää aurinkovitamiinille.

Tämä on Equibalansen ongelma, tai rajoite. Se toimii koirien ruokinnassa [maksan](https://www.katiska.eu/tieto/koira-raakaruokinta-raaka-aineet/maksa/) korvikkeena, jos mietitään vain A-vitamiinia ja jätetään kaikki muut arvokkaat ravintoaineet huomiotta, mutta silti on lähdettävä D-vitamiiniostoksille. Vaikka D-vitamiinin voi annostaa kerran viikossa, kuten myös Equibalans ADE-liuoksen, niin alkaa olla aina turhauttavaa etsiä sopivan pientä pillerikokoa. Samaten ADE\_n mahdollinen hintaetu menetetään samantien, koska D-vitamiinin hinta nousee suhteessa siihen mitä saa - D-vitamiinilla purkin hinta on käytännössä aina lähes sama vahvuudesta ja pillerimäärästä riippumatta ja yleensä vahvoissa D-vitamiineissa on paljon purkissa, mutta laihoissa vähän.

Vaikka Equibalans toimiikin A-vitamiinin kattajana, niin silti saattaisi olla helpompaa ostaa maksarajoitteisille puhdas A-vitamiinituote ja siihen kylkeen riittävästi D-vitamiinia.

Sama ongelma on silloinkin, kun kotona on Equibalansea hevosharrastuksen takia, eikä koiralle maksa ole ongelma. Silloin sille ei ole mitään käyttötarkoitusta. Aika useasti hyötyeläinpuolen lisiä voi käyttää koirallekin, mutta tässä sanoisin, että vaikka voi, niin antaa hevosten syödä omat lisänsä ja haetaan koiralle omansa.

Jos kuitenkin valitset antaa koiralle Equibalans ADE-liuosta, niin tutustu tarkoin Katiskan juttuun, jossa on [neuvottu liuoksen laimentaminen](https://www.katiska.eu/tieto/monivitamiinit-ja-mineraalit/ade-liuos/) koiralle sopivaksi.

**Valmistajan sivut:**

[http://www.vitabalans.fi/fi/tuote/ade-liuos/](http://www.vitabalans.fi/fi/tuote/ade-liuos/)

\--

Equibalans kirjoitetaan aika ajoin väärin muotoon Equibalance.
