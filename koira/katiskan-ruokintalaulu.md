---
title: "Katiskan ruokintalaulu"
date: 2015-03-23
categories: 
  - "koira"
---

Julkaisin tämän jo aiemmin Katiskan-facebookryhmässä. [Mutta Jagsterin tavoin](https://www.katiska.eu/katiska/puruvoima/ravintoneuvoja-vai-laskuttaja/ "Ravintoneuvoja vai laskuttaja") myös minua ehti viikonlopun aikana korpeamaan se, että meitä purkkilisien käyttäjiä voidaan soimata haaskalinnuiksi ja "oikeaoppisiksi" vain siksi, että emme purematta niele kaikenlaista [huuhaata](https://www.katiska.eu/katiska/kaffepaussin-aika/36-uskovaa-tietoa/ "36: Uskovaa tietoa"), mitä markkinoilla ja somessa pyörii.

<!--more-->

Useimmiten syynä on liian jyrkkä tekstin sävy ja yleinen ikävä tapa ampua alas kukkahattuja, sekä vaatia niitä kuuluisia faktoja. No, jos se tapa on ikävä, niin uppoaako tämä, jonkin asteisen huumorin siivittämä versio?

## Katiskan ruokintalaulu

Säv. Lasten liikennelaulu

Valppain hauva ruoki sä aina, sapuskaa kuppiin tee  
Kaikki litkut purkista kaada, ja lisäravinteet  
Pillerit nastat auttavat koiraa suorassa kulkemaan  
Vältä tälliä ja tapaturmaa, lisiä anna vaan

Muista aina Katiskasta monta vinkkiä varmaan saat  
Jumit, nirsous, ruokahuolto – ja paljon muuta siellä on

Lihaa varmaan osaat jo käyttää, kuppiin päättyi sen tie  
Pienen, kostean kuonon alle sen jo kohta viet  
Näin vasemmalta ja oikealta käy vielä purkkeihin kii  
silloin ei jää puuttumaan siitä yhtään vitamiinii

Muista aina Katiskasta monta vinkkiä varmaan saat  
Jumit, nirsous, ruokahuolto – ja paljon muuta siellä on

Tarpeet on koiralla kauhean suuret, joskus se epäilyttää  
Ällös pelkää, on apu suuri taulukko-ohjelma tää  
Laskimenkin voit pistää sä töihin, ja paperia käyttää  
Siinä missä on paha paikka turvaudu feisbuukkiin

Muista aina Katiskasta monta vinkkiä varmaan saat  
Jumit, nirsous, ruokahuolto – ja paljon muuta siellä on

Leikitellä ei pidä näillä, sen sinä ymmärrät kai  
monta kertaa turhia kramppei puutokset aikaan sai  
Koirahan saapi tarvitsemansa vain siitä ruuastaan  
Ei saa koiralle puutetta tuottaa vain omaa laiskuuttaan

Muista aina Katiskasta monta vinkkiä varmaan saat  
Jumit, nirsous, ruokahuolto – ja paljon muuta siellä on

**Ja BTW, jos pokka riittää laulaa tämä MP3-muotoon ja luovuttaa ko. nauhoitus meidän käyttöön, niin pistä toimeksi! Ensimmäiselle ääniraidan toimittaneelle luvassa mainetta ja kunniaa - vähintäänkin.**
