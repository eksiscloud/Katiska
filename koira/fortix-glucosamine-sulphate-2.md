---
title: "Fortix Glucosamine Sulphate"
date: 2021-04-13
categories: 
  - "koira"
tags: 
  - "glukosamiini"
  - "nivelet"
  - "nivelrikko"
  - "tuotearvostelut"
---

[![](images/fortix_glukosamiinisulfaatti-250x210.jpg)](https://www.katiska.eu/wp-content/uploads/2021/04/fortix_glukosamiinisulfaatti.jpg)[Sporttimekan](https://sporttimekka.fi/fi/product/fortix-glucosamine-sulphate-250-nbsp;g/18398) myymä 100 % puhdas glukosamiinisulfaatti on ihmisille tehty niveltuote, ja sitä voidaan käyttää koirillekin.

<!--more-->

Samaa tuotetta myydään kahdella eri brändillä: Fortix ja GymBeam. Sama tuote, sama valmistaja ja sama tukku, mutta ne on alunperin tehty eri markkina-alueille. Fortixilla ja GymBeamillä on kuitenkin aika ajoin hintaeroa ja GymBeam on jauhatukseltaan hieman erilaisempi kuin Fortix. Lisäksi pakkauskoossa on eroja, sillä GymBeamillä on kaksi eri kokoa pusseissa ja Fortix on aina 250 grammaa kovassa purkissa.

## Annostus

Kaikki glukosamiinituotteet annostellaan aina glukosamiinin mukaan riippumatta mitä muuta purkkiin on pakattu. 

Koiralle ei ole määritelty glukosamiinin tarvetta, mutta huomattavan yleisesti käytetään vastaavaa määrää kuin 1000 mg/30 kg on. Tuo tarkoittaa suoralla laskukaavalla 33 mg/kgEP, joka voidaan pyöristää helpommin laskettavaan 40 mg/kgEP. Määrä on oireilevalle nivelrikolle ja ennakoivaan tai varmuuden-vuoksi annosteluun käytetään jotain välillä 1/3 .. 1/2 annosta eli 10 - 20 mg/kgEP.

Glukosamiinin annostus lasketaan aina yhdisteestä, eli esimerkiksi glukosamiini HCL:n ja glukosamiinisulfaatin välillä ei huomioida eroja sen mukaan paljonko niissä on varsinaista glukosamiinia - tosin erot ovat mitättömiä.

Fortix Glucosamine Sulphate jauhetta olisi silloin annettava glukosamiinin kautta

- ennakoivana annoksena 0,02 g/kgEP
- nivelrikossa 0,04 g/kgEP

15 kg tarvitsisi silloin Fortixin glukosamiinisulfaattia jauheena noin 0,6 grammaa, eli teelusikan kärjellisen, noin 1/8 teelusikallista. Päiväannos maksaisi vajaa 3 senttiä senttiä ja kuukaudessa suunnilleen 78 senttiä.

## Kesto

Fortix Glucosamine Sulphate maksaa noin noin 11 euroa 250 gramman pussi. Silloin glukosamiinin grammahinta olisi noin 4 senttiä, joka tarkoittaa Fortix Glucosamine Sulphaten olevan hinnaltaan halvin. Hieman tarjouksista ja muusta hinnoittelusta johtuen kopiotuote GymBeam Glucosamine Sulphate saattaa olla einen edullisempi. Glukosamiinin 40 mg/kgEP annostuksella purkki riittäisi

- 5 kg koiralle vajaaksi 3,5 vuodeksi
- 15 kg koiralle hieman yli vuodeksi
- 30 kg koiralle noin 7 kuukaudeksi
- 60 kg koiralle noin 3,5 kuukaudeksi

## Annoslasku

koiran paino x 0,04 = koiran tarve Fortixin glukosamiinisulfaatille grammoina

Esimerkiksi: 15 kg x 0,04 = 0,6 g  ~ 1 maustemitta~ 1/8 tl 

## Ravintoainekoostumus

- [glukosamiinisulfaatti](https://www.katiska.eu/tieto/koira-nivelet/glukosamiini-koiralle/) 1 g/g

**Huomaa:**

- Nivellisästä on [tuotearvostelu](https://www.katiska.eu/tieto/koira-tuotearvostelu-nivel/fortix-glucosamine-sulphate/)
