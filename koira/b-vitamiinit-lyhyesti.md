---
title: "B-vitamiinit lyhyesti"
date: 2019-03-07
categories: 
  - "koira"
tags: 
  - "b-vitamiinit"
  - "ruokinta-perusteet"
  - "translated"
  - "vitamiinit"
---

B-vitamiinit ovat löyhä toiminnaltaan samankaltaisten vitamiinien ryhmä. Kemiallisesti niillä ei ole muuta yhteistä kuin vesiliukoisuus. Ne osallistuvat kaikki kehon entsyymitoimintaan olleen koentsyymejä, entsyymien välttämättömiä esiasteita. B-vitamiinit osallistuvat varsinkin energian tuottoon, koska ilman B-ryhmän vitamiineja rasvan, hiilihydraatin ja proteiinien aineenvaihdunta kärsii varsinkin energia-aineenvaihdunnassa. B-vitamiinit ovat mukana myös hermoston toiminnassa.

<!--more-->

B-vitamiinien puute on käytännössä tuntematon ilman vakavaa ruokintavirhettä tai muutamaa harvinaista perussairautta. B-vitamiineja saadaan lähes kaikesta ruuasta, varsinkin lihasta ja elimistä. Lisäksi paksusuolen bakteerikanta tuottaa jossain määrin B-vitamiineja, mutta niiden määrä ja merkitys on melkoisen tuntematon.

Ihmisillä tavataan käytännössä kahdessa tilanteessa B-vitamiinien puutetta. Alkoholismissa löytyy [tiamiinin](https://www.katiska.eu/ravitsemus/vitamiinit/tiamiini-b1-vitamiini/) puutetta ja huolimattomasti toteutetussa vegaaniruokavaliossa B12\-vitamiinin puutetta. Koirilla molemmat ovat tietysti käytännössä tuntemattomia ongelmia - kunhan ei sorruta pakottamaan lihansyöjää vegaanin viittaan.

Teoriassa raakojen [kananmunien](https://www.katiska.eu/tieto/koira-raakaruokinta-raaka-aineet/kananmuna/) syöttäminen voisi aiheuttaa biotiinin puutetta avidiinin takia, ja määrättyjen raakojen kalojen käyttäminen koiranruokana tiamiinin puutetta tiaminaasin takia. Käytännössä riski on kuitenkin nolla.

Koska B-vitamiinien puute on aidosti tuntematon, niin B-vitamiinilisiä on perusruokinnassa turha antaa. On kuitenkin mahdollista, että lievä vaje aitoon tarpeeseen nähden saattaisi puoltaa aika ajoin lisien käyttöä. Jatkuva vatsan löysyys tai ripuli aiheuttanevat vajetta. Samaten stressi ja kova rasitus. Hermostopuolen ongelmissa on pitkään käytetty lääketieteessäkin B-ryhmän vitamiineja tukihoitona.

On käytännössä mahdotonta määrittää koska B-vitamiinien lisäannostuksesta olisi perusteltua hyötyä, joten siltä osin joudutaan menemään oman harkinnan mukaisesti. Hyvä puoli on se, että B-vitamiinien yliannostus on turvallista. Ravinnostahan on mahdotonta saada B-vitamiinien yliannostusta millään riskiajattelulla.

\[table id=245 /\]

## Lisäravinteiden terveysväitteitä

Lisäravinnekauppa kytkee useita väitteitä B-vitamiineihin. Osa niistä on perusteltuja, ja osa taasen liittyy liioiteltuun kuvaukseen niiden normaalista fysiologisesta merkityksestä ja väitteeseen, että toiminnot tehostuisivat lisän myötä.

Käytettyjä väitteitä, jotka toki kertovat B-vitamiinien toiminnasta kehossa, ovat esimerkiksi:

- Niasiini, pantoteenihappo, riboflaviini, tiamiini, B12 ja B6 edistävät normaalia energia-aineenvaihduntaa.
- Folaatti ja B12 osallistuvat solujen jakaantumisprosesseihin.
- Folaatti, niasiini, pantoteenihappo, riboflaviini ja B12 auttavat vähentämän väsymystä ja uupumusta.
- Folaatti edistää raskauden aikaista kudosten kasvua sekä edistää normaalia aminohapposynteesiä ja normaalia veren muodostumista.
- Folaatti ja B12 edistävät normaalia homokysteiinin aineenvaihduntaa.
- Folaatti, niasiini, pantoteenihappo, tiamiini, B12 ja B6 edistävät normaaleja psykologisia toimintoja.
- Folaatti, B12 ja B6 edistävät immuunijärjestelmän normaalia toimintaa.
- Niasiini, riboflaviini, tiamiini, B12 ja B6 edistävät hermoston normaalia toimintaa.
- Niasiini ja riboflaviini edistävät limakalvojen ja ihon pysymistä normaaleina.
- Pantoteenihappo edistää steroidihormonien, D-vitamiinin ja joidenkin hermovälittäjäaineiden normaalia synteesiä ja aineenvaihduntaa.
- Riboflaviini, B12 ja B6 edistävät normaalia veren punasolujen muodostumista.
- Riboflaviini edistää raudan normaalia aineenvaihduntaa, näön pysymistä normaalina sekä edistää solujen suojaamista hapettumisstressiltä.
- Tiamiini edistää sydämen normaalia toimintaa
- B6\-vitamiini edistää normaalia kysteiinin synteesiä, normaalia proteiini- ja glykogeeniaineenvaihduntaa sekä hormonitoiminnan säätelyä.

Kuten huomaa, niin väitteet perustuvat vitamiinien normaaliin toimintaan kehossa. Se on eri asia, kuin että lisäravinne aiheuttaisi tai tehostaisi toimintaa. Koska B-vitamiineja saadaan yleensä tarpeeksi, niin lisänä annettuna vain poistetaan.
