---
title: "50/50: kuivamuonan minimimäärä"
date: 2019-05-08
categories: 
  - "koira"
tags: 
  - "50-50-ruokinta"
  - "faq"
  - "kalsium"
  - "kuivamuona"
---

Koiran 50/50-ruokinnassa sekoitetaan lihaa ja kuivamuonaa. Ajatuksena on ottaa lihasta proteiinit ja rasva, ja pudottaa kuivamuona hivenaine- ja vitamiinilähteeksi.

<!--more-->

Koska 50/50 on kuvaileva nimi, ei tarkka annostus, sotkee ihmisiä aika ajoin. Lihaahan syötetään vatsan täydeltä niin, että koiran paino pysyy, mutta kuivamuonan määrälle on olemassa muutamakin muistisääntö.

Käytän esimerkeissä 30 kg koiraa, jonka [kalsiumin](https://www.katiska.eu/tieto/kalsium/kalsium/) saanti on vähintään 1600 mg eli 1,6 grammaa.

### Valmistajan annossuositus

- katso painoluokan suurin annos ja jaa se kolmella

Jos 30 kg koiralle suositellaan vaikkapa 400 grammaa, niin annos olisi silloin 133 grammaa, hieman vajaa kolme desiä. Jos kuivamuonassa on kalsiumia 1,2 %, niin tuosta annoksesta saisi kalsiumia 1,6 grammaa.

Tuota käytetään miniminä. Yleensä kannattaa antaa puolet suositusannoksesta.

### Ruuan kalsiumpitoisuus

-  katso analyysistä kalsiumin määrä, joka on ilmoitettu prosentteina. Jos sitä ei ole kerrottu, käytä 1,2 prosenttia.

Täytyy laskea montako grammaa tarvitaan ruokaa, jossa on 1,2 % kalsiumia, että saadaan tarvittava määrä kalsiumia. Jos et muista prosenttilaskuja, niin [lunttaa täältä](https://www.katiska.eu/tieto/koira-tieto-ruokinta/koira-syominen-yleinen/prosenttilasku/).

Tässä tapauksessa kaava olisi: 100 x 1,6g / 1,2% = 133 g

### 1,2 % kuivamuonaa per painokilo

- Anna 5 grammaa kuivamuonaa per painokilo

Oletuksena on, että kuivamuonassa olisi kalsiumia 1,2 %, joka on hyvä muistisääntö. Mutta osassa ruuista on jopa hieman alle prosentin verran. Se ei aiheuta katastrofia, mutta moista ruokaa olisi annettava enemmän.

30 kg x 5 g = 150 g

### Muista FAQ

Tämäkin kannattaa vilkaista: [50/50-ruokinta: FAQ](https://www.katiska.eu/tieto/koira-tieto-ruokinta/koira-ruokinta-5050/koiran-50-50-ruokinta-faq/)
