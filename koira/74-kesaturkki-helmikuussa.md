---
title: "74: Kesäturkki helmikuussa (podcast)"
date: 2018-01-18
categories: 
  - "koira"
  - "podcastit"
tags: 
  - "kaffepaussi"
---

Jos jotain koirassa seurataan ja käytetään mittarina lähes kaikelle, niin koiran turkkia. Siksi karvanlähtökin voi hermostuttaa. Joko näyttelyt menevät pipariksi kaljun koiran kanssa, tai kesähelteillä tehdään kuolemaa, koska talvikarva ei tipu. Kesä- ja talvikarvan vaihtuminen ovat normaaleja reaktioita, jolloin vaikuttaminen ruualla, lisäravinteilla tai millään muullakaan on jotain vaikean ja mahdottoman välillä. Mutta jotain voi yrittää, varsinkin uuden turkin kasvun avittamisessa.

<!--more-->

On huolehdittava, että ainakin

- ruuassa on [proteiinia](https://www.katiska.eu/tieto/proteiinit/proteiini-ruokinnassa/) ja [rasvaa](https://www.katiska.eu/tieto/rasvat/rasva-ruokinnassa/)
- [sinkkiä](https://www.katiska.eu/tieto/sinkki/sinkki/) ja [D-vitamiinia](https://www.katiska.eu/tieto/d-vitamiini/d-vitamiini/) on tarpeeksi
- koira saa nestettä tarpeeksi

Lisäksi voidaan harkita sisälämpötilan laskua käynnistämään karvanlähtö, ilmankostutinta vähentämään koiran hilseilyä ja [metioniinia](https://www.katiska.eu/tieto/koirat/aminohapot/metioniini/) karvan rakennusaineeksi.

Podcastissä sivutaan myös [ylijuottamista](https://www.katiska.eu/tieto/koirat/podcastit-vlog/92-koiran-ylijuottaminen/), itsepetosta huuhaan kanssa sekä naisten kuukautis- ja tammojen kiimakiertoa.
