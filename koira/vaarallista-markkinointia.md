---
title: "Valio-puriste: Vaarallista markkinointia"
date: 2015-09-19
categories: 
  - "koira"
tags: 
  - "kuivamuona"
  - "markkinointi"
  - "terveysvaite"
---

Kuivamuonateollisuus ja -myyjät ovat olleet kautta aikain hyvinkin luovia myyntiväitteissään. Suomeksi tämä tarkoittaa sitä, että luvataan mitä sylki suuhun tuo, eivätkä väitteet läheskään aina kestä päivänvaloa. Ehkä siksi hyllyjen välissä käytetäänkin hämärää keinovaloa. Kiihko keksiä ravitsemuksellisia ja terveyteen liittyviä väitteitä on toki ymmärrettävää, sillä kun kaikki myyvät samanlaisia tuotteita, niin jollain tavalla on erotuttava laajasta laumasta, varsinkin kun säkkiväritykset eivät eroa tuo. Ja mikäs siinä on väittäessä, kun väitteitä ei rajoiteta eikä suorasta valehtememisestakaan seuraan mitään, kunhan muistaa pitää analyysit ja tuoteselosteet kunnossa. Nyt tuolle linjalle on lähdetty Valio puriste -sarjassa.

<!--more-->

Valion puristeet ovat menneet väitteissään hieman huolestuttavammalle linjalle kuin tutut "tämä sisältää 80 % tuoretta lihaa" meemit kuivatuotteessa. Tai funktionaalisten hypoallergiaväitteet, kun koirilla ei ole vastaavaa letaaliakin [ruoka-aineallergiaa](https://www.katiska.eu/tieto/koiran-allergia-hiiva-iho/allergia/) kuten ihmisillä vaikkapa pähkinöiden suhteen. Valion väitteet kohdistuvat ruuan määrään.

Valio puristeissa on kosteutta noin yhdeksän prosenttia, aivan kuten kuivamuonissakin. Myös muu ravintosisältö on aivan sama kuin kuivamuonissa. Hyvin ymmärrettävää, sillä Valion sarja **on kuivamuonaa**. Ainoa ero on valmistusprosessissa, jossa ei ole käytetty tutumpaa ekstruuderia - joka on eräällä tavalla yksinkertaisettuna pellettejä valmistava ja samalla kuivattava systeemi; hieman samallla tavalla kuin ennen tehtin haulikkoihin hauleja pudottamalla niitä sulana massana korkeasta tornista ja putoaminen muodosti niistä jäähtyneitä helmiä.

Nyt väitetään, että puristetekniikka säilyttää paremmin ravintoaineet, jonka takia ruokaa voidaan antaa vähemmän. Paras (tai katastrofaalisin) väite, johon some-maailmassa olen törmännyt, on että sitä voi antaa puolet vähemmän.

Täysin väärin. Jos annat vähemmän, niin laihdutat. Ja jos annat puolet vähemmän, niin koira saa myös puolet vähemmän vitamiineja ja hivenaineita.

Valion puristesarjassa on lisättyjä vitamiineja hivenaineita täsmälleen saman verran kuin muissakin kuivamuonissa. Ne lisätään sinne siksi, että valmistuksesta sekä raaka-aineiden ns. luonnollisista puutteista johtuen ruuan ravintosisältö on FEDIAF:n (eurooppalainen täysravintojen stardardit määrittelevä yhteenliittymä) minimivaatimukset täyttävä.

Jos Valio puriste valmistustekniikkana säilyttää kaikki ravintoaineet paremmin, niin miksi lisättyjä tarvitaan samoja määriä? Ja jos lisätään samoja määriä, mutta valmistus säilyttää enemmän, niin silloin koira saisi enemmän - paitsi jos se syö vähemmän, ja nyt päästään varsinaiseen ongelmaan.

Kun ruokaa annnetaan vähemmän, koska

- vitamiineja saadaan enemmän hyödynnettyä (kestämätön väite, eikä pidä paikkaansa)
- mineraalit imeytyvät paremmin (kestämätön väite, eikä pidä paikkaansa)
- proteiinien imeytyminen on parempaa (todistamaton väite, eikä mahdollista)
- rasvojen imeytyminen on parempaa (todistamaton väite, eikä mahdollista)

niin se ei muuta sitä faktaa, että ruuassa on prosenttien ilmoittamat määrät proteiinia ja rasvaa ja kun ruuan määrää lasketaan, niin kummankin syödyt määrät laskevat. Aivan riippumatta miten ruoka on valmistettu, niin kun saadaan liian vähän proteiineja, niin elimistö kärsii ja kun saadaan liian vähän rasvaa, niin aivan ensimmäiseksi laihdutaan ja sen jälkeen kärsii elimistö.

Ainoa jolla voidaan vaikuttaa kuivamuonan laatuun sen vamistustekniikasta riippumatta, on raaka-aineet, eikä siinä Valion puristeet eroa mitenkään muista.

- Valio Puriste Regular Eneryssä on 24/10 ja 30 kg suositusannos on 303 g
- Hau Hau Champion kanariisissä on 23/10 arvot ja suositeltu ruokamäärä 30 kg koiralle oon 340 g
- Royan Canin Maxi Lightissä on 27/11 ja 30 kg koira söisi 320 g

\[table id=202 /\]

 

Kuten huomaa, niin käytännön eroa ei ole. Ei muussa kuin siinä, että kun Valio puristeen säkin kylkeen on painettu alempi suositus ja kun mainonnassa painotetaan pienempiä annoksia, niin silloin koira myös saa vähemmän. Valio puristetta **on annettava aivan yhtä paljon kuin  mitä tahansa muutakin vastaavaa kuivamuonaa**.

Toistetaan tätä mantraa:

> Enemmän on enemmän; vähemmän on vähemmän
