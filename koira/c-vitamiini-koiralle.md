---
title: "C-vitamiini koiralla, lyhyesti"
date: 2019-07-17
categories: 
  - "koira"
tags: 
  - "antioksidantti"
  - "c-vitamiini"
  - "infokortti"
  - "tarve"
---

[C-vitamiini](https://www.katiska.eu/tieto/c-vitamiini/c-vitamiini/) eli askorbiinihappo ei ole koiralle vitamiini merkityksessä, että se on saatava ruuasta. Koiran elimistössä C-vitamiini toimii kuitenkin kuten ihmisilläkin.

<!--more-->

## Tarve

Koiralle ei ole tarvetta C-vitamiinille ruuasta.

C-vitamiini on vitamiini, eli ruuasta pakollisesti saatava, vain harvalle eläimelle. Kädellisille, kuten ihmisille, lepakoille, joillekin linnuille, kaloille ja marsuille C-vitamiini on välttämätön, mutta koira, kissa tai hevonen valmistaa tarvitsemansa C-vitamiinin itse. Se tuotetaan maksassa glukoosista.

Koira kuitenkin tuottaa vähemmän C-vitamiinia kuin esimerkiksi nauta, rotta tai kani. Sitä ei tiedetä onko tuolla mitään merkitystä, vai onko se vain seuraus erilaisesta ravinnosta ja aineenvaihdunnasta.

## Tärkeimmät tehtävät

- antioksidantti
- sidekudoksen rakentaminen
- parantaa ei-hemiraudan imeytymistä

## C-vitamiinin muoto

C-vitamiini on optisesti aktiivinen, eli siitä on olemassa kaksi toisilleen peilikuvamaista muotoa:

- L-askorbiinihappo, joka on vitamiiniaktiivista
- synteettinen D-askorbiinihappo, jolla ei ole vitamiiniaktiivisuutta, mutta on antioksidantti

Luonnossa esiintyy ainoastaan L-askorbiinihappoa, ja sitä valmistetaan myös teollisesti. Synteettistä D-askorbiinihappoa ei esiinny C-vitamiinivalmisteissa, vaikka joskus näin kuulee väitettävän. Tähän eroon perustuu uskomus synteettisen C-vitamiinin hyödyttömyydestä.

Lisäaineina käytetään erilaisia askorbiinihapon suoloja. Askorbiinihappo on E300 ja sitä voidaan käyttää vitaminisoinnissa. Natriumaskorbaatti (E301) tai kalsiumaskorbaatti (E302) ovat käytössä antioksedantteina säilömässä ruokaa.

## C-vitamiinin käyttö koiralle

Yleisin käyttösyy lienee virtsan happamoittaminen [virtsatiekivien](https://www.katiska.eu/tieto/koira-sairaus-elimet/koiran-virtsatiekivet/) takia. C-vitamiini on yleensä melkoisen tehoton siinä ja vaatii korkeampia annoksia. Silloin C-vitamiini saattaa olla vatsaa ärsyttävä.

Monet käyttävät C-vitamiinia antioksidanttia sekalaisissa ja usein epämääräisissä yrityksissä saada parempaa terveyttä. Vaikka C-vitamiini on antioksidantti, niin sen hyödyistä ei ole mitään näyttöä ja ylipäätään mitattava antioksidanttivaikutus kehossa on ollut hyvin lähellä nollaa. [E-vitamiini](https://www.katiska.eu/tieto/koira-tarve-vitamiini/e-vitamiini-ja-koira/) on paljon tehokkaampi.

Antioksidanttivaikutuksen takia C-vitamiinia käytetään aika ajoin rasituksesta palautumisen tehostamiseen. Aito hyöty on kyseenalainen, mutta hypoteesi on, että elimistön oma tuotanto ei välttämättä riittäisi.

Koska C-vitamiini osallistuu elimistössä sidekudoksen rakentamiseen, niin C-vitamiinia on käytetty niveltuotteena sekä tiineillä nartuilla parantamaan sikiöiden lonkkia. Siinä C-vitamiini on ollut täysin hyödytön. Lisätty C-vitamiini ei suuremmin varastoidu ja poistuu erittäin nopeasti virtsassa.

C-vitamiinia käytetään tukihoitona mm. vaikeissa maksasairauksissa.

## C-vitamiinin yliannostus

C-vitamiinia ei voi periaatteessa yliannostaa, koska ylimäärä poistetaan tehokkaasti virtsan kautta.

Yleensä yliannostusta mietitään kahta kautta:

- urheilukoirille, jolloin iso annos antioksidanttia alkaakin muuttumaan pro-oksidantiksi ja saattaa heikentää suorituskykyä sen verran, että ei voita. Yliannostusta ei tarkkaan tiedetä, mutta 30 kg greyhoundeilla se on ollut 1000 mg, joka tarkoittaisi annostusta 33 mg/kg. Valjakkokoirilla taasen on havaittu, että alle 800 mg annokset eivät nostaneet veressä antioksidanttimääriö.
- vatsaa ärsyttävän vaikutuksen kautta, joka yleensä oireilee närästystyyppisesti, mutta voi aiheuttaa todella isoina mega-annoksina jopa verenvuotoa ruuansulatuselimissä, hieman samaan tapaan kuin kipulääkkeet. Silloin puhutaan aina puhtaasta askorbiinihaposta, ei multivitamiinityyppisten mukana tulevista määristä. Ärsyttävä annosmäärä vaihtelee täysin koirittain. Minulla 36 kg närästysherkkä röyhtäili jo 1000 mg annoksella (n. 1/4 tl), kun taasen 24 kg ei piitannut mitään kukkurallisesta teelusikallisesta eli noin 6000 mg annoksesta.

## C-vitamiini ruuasta

Suurempia määriä C-vitamiinia saa kasvsimaailmasta, ja varsinkin marjoista. Siitä huolimatta niiden annostelu vaatii suuria määriä, jos haluaa koiralle vähänkään enemmän C-vitamiinia. 30 kg koiralle hyvin tyypillinen annos C-vitamiinia löhes vaivaan kuin vaivaan on ollut 1000 mg eli noin 33 mg/kg.

\[table id=263 /\]

C-vitamiini on erittäin herkkä tuhoutumaan. Se on herkin kaikista vitamiineista lämmölle, valolle ja hapelle. Jotta se olisi edes siedettävissä määrissä varastoitavaa, niin se valmistetaan lisäaineena erilaisina suoloina.

Tämä on muistettava varsinkin kun keitetään mehuja tai marjat soseutetaan tai kuivataan. Myös hiukankaan pidempi säilytysaika tuhoaa C-vitamiinin. Huomioitava asia jos ostaa jauhettua ja kuivattua ruusunmarjaa lisäravinteeki.
