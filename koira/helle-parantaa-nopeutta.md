---
title: "Helle parantaa nopeutta"
date: 2010-08-08
categories: 
  - "koira"
---

Ennen foorumit, nykyään Facebook, on disinformaation ehtymätön lähde. Vaikka media on vaihtunut, niin kaikki muu on pysynyt ennallaan. Kuka tahansa voi väittää mitä tahansa ja riittää, että uskoo omiin juttuihinsa. Myös kova ääni auttaa asiaa.

<!--more-->

Foorumeilta bongattua:

> Mistä toi mystinen 25 astetta \[helleraja koirilla\]  tulee? Kuitenkin tiedetään, että koirat juoksee parhaimmin siinä 30 asteen tuntumilla. Pintaverisuonet ja pienet valtimot on silloin auki kunnolla, josta seuraa kunnollinen hapetus, lämmönsiirto ja tasainen koko vartalon tehokas aineenvaihdunta, jonka seurauksena silloin: koira rasittuu vähemmän, kulkee kovempaa ja loukkaantuu epätodennäköisemmin.

Onko ilmaisu _kategorisesti väärin_ tuttu? En minä noista muuten välittäisi, kuuluu samaan sarjaan indikaattoritomaatin, kolmiomittauksen metsästyshaukan ja onnellisin koira voittaa -teorian kanssa, mutta tuollaiset humpuukiväitteet ovat vaarallisia. Joku onneton vasta-alkaja voi vielä uskoa, ja tapattaa koiransa.

Tuo kertoo tasan tarkkaan yhdestä asiasta. Ei olla hajullakaan miten koiran metaboliikka toimii, miten [helle vaikuttaa](https://www.katiska.eu/terveys/rasitus-terveys/kuumuus-hidastaa/), miten [lämpö syntyy](https://www.katiska.eu/terveys/lampohalvaus/) ja [miten se poistuu](https://www.katiska.eu/koira/anatomiaakin/turkin-jaahtyminen/)... Okei, tuossa tulikin jo useampi kuin yksi asia, josta ei olla hajullakaan.

Ei sen puoleen. Noiden kuolemattomien lausujan koira floppasi vinttien SM-kisan finaalissa komeasti. Täydellinen puutuminen - jotka kertovat kahdesta asiasta:

1. koiraa ei ole treenattu tarpeeksi talven pakkasissa
2. koiraa ei ole saatu palautettua

Mutta tähän on hyvä lopettaa:

> generoi niin kovat voimat, että meni rikki
