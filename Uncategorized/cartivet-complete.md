---
title: "Cartivet complete"
date: 2021-04-13
---

[![](images/Cartivet-complete-1-250x250.jpeg)](https://www.katiska.eu/wp-content/uploads/2021/04/Cartivet-complete-1.jpeg)Biofarmin valmistama AIKA Cartivet complete on koirille ja kissoille suunnattu glukosamiinivalmiste nivelten hoitoon ja huoltoon. Se on ns. yhdistelmätuote, joka antaa muutakin kuin [glukosamiinia](https://www.katiska.eu/tieto/koira-nivelet/glukosamiini-koiralle/). Suurin osa sisällöstä on kuitenkin hyödytöntä koiralle, kuten kaikissa vastaavissa tuotteissa.

## Annostus

Kaikki glukosamiinituotteet annostellaan aina glukosamiinin mukaan riippumatta mitä muuta purkkiin on pakattu. Toinen mahdollisesti hyödyllinen ainesosa on konroitiinisulfaatti, mutta sitä ei käytetä annostuksen laskemisessa, kun mukana on glukosamiinia.

Koiralle ei ole määritelty glukosamiinin tarvetta, mutta huomattavan yleisesti käytetään vastaavaa määrää kuin 1000 mg/30 kg on. Tuo tarkoittaa suoralla laskukaavalla 33 mg/kgEP, joka voidaan pyöristää helpommin laskettavaan 40 mg/kgEP. Määrä on oireilevalle nivelrikolle ja ennakoivaan tai varmuuden-vuoksi annosteluun käytetään jotain välillä 1/3 .. 1/2 annosta eli 10 - 20 mg/kgEP.

Glukosamiinin annostus lasketaan aina yhdisteestä, eli esimerkiksi glukosamiini HCL:n ja glukosamiinisulfaatin välillä ei huomioida eroja sen mukaan paljonko niissä on varsinaista glukosamiinia - tosin erot ovat mitättömiä.

Myös kondroitiinisulfaatin annostus on tuntematon, mutta samoilla perusteilla kuin miten glukosamiinin annostus on hahmoteltu, niin kondroitiinisulfaattia pitäisi saada 800 - 1000 mg/30 kg eli 25 - 40 mg/kgEP.

Cartivet complete jauhetta olisi silloin annettava glukosamiinin kautta

- ennakoivana annoksena 0,06 g/kgEP
- nivelrikossa 0,12 g/kgEP

15 kg tarvitsisi silloin Cartivet complete jauhetta noin 1,8 grammaa, eli vajaan puolikkaan teelusikallisen. Päiväannos maksaisi 60 senttiä ja kuukaudessa suunnilleen 18 euroa.

## Kesto

Cartivet complete maksaa noin 60 euroa 180 gramman purkki. Silloin glukosamiinin grammahinta olisi noin 1,03 euroa, joka tarkoittaa Cartivet completen olevan niveltuotteissa hinnaltaan kalliimpien joukossa. Glukosamiinin 40 mg/kgEP annostuksella purkki riittäisi

- 5 kg koiralle noin 9,5 kuukaudeksi
- 15 kg koiralle alle 3,5 kuukaudeksi
- 30 kg koiralle noin 1,5 kuukaudeksi
- 60 kg koiralle alle 3,5 viikoksi

## Annoslasku

koiran paino x 0.12 = koiran tarve Cartivet completelle grammoina

Esimerkiksi: 15 kg x 0,12 = 1,8 g  ~ 2 g ~ ½ tl (tai 2,5 mukana tulevaa 0,7 gramman mittalusikallista)

## Ravintoainekoostumus

Purkissa on noin 1 ml/0,7 g mittalusikka.

- [glukosamiini HCl](https://www.katiska.eu/tieto/koira-nivelet/glukosamiini-koiralle/) 321 mg/g
- [kollageenipeptidi](https://www.katiska.eu/tieto/koira-raakaruokinta-raaka-aineet/sidekudos-kollageeni-ja-gelatiini/) 242 mg/g
- [kondroitiinisulfaatti](https://www.katiska.eu/tieto/koira-nivelet/kondroitiinisulfaatti/) 185 mg/g
- [MSM](https://www.katiska.eu/tieto/koira-nivelet/msm/) 180 mg/g
- N-asetyyli-D-glukosamiini 28 mg/g
- hyaluronihappo 6 mg/g

**Huomaa:**

Kollageenipeptidi tarkoittaa aminohappoketjuiksi pilkottua rustoa. Se on jonkinasteinen [aminohappojen](https://www.katiska.eu/tieto/aminohapot/aminohapot/) lähde koiralle, mutta [ei vaikuta niveliin](https://www.katiska.eu/tieto/podcastit-vlog/117-teurasjatetta-nivelille/) mitenkään. A-setyyli-D-glukosamiini on hyaluronihapon toinen ainesosa, eikä elimistön aineenvaihdunta osaa käyttää sitä, joten se ei koskaan pääse niveleen eikä tee siellä mitään. Hyaluronihappoa löytyy nivelrustosta ja nivelnesteestä, mutta elimistö ei kykene syötynä käyttämään sitä, vaan vaatii aina injektion suoraan koiran niveleen,
