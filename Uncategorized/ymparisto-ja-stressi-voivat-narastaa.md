---
title: "Ympäristö ja stressi voivat närästää"
date: 2019-11-24
---

Koiran närästyksen hoito perustuu huomattavan pitkälle närästyksen aiheuttajan karsimiseen. Ei ole olemassa mitään lääkettä tai hoitoa, joka korjaisi koiran eikä se enää koskaan yökkäilisi tai nuolisi pintoja. Toki koiralle voi ja täytyykin kokeilla närästyslääkkeitä, mutta ne ovat aina akuutteja hoitoa - laastaria. Hankaluus onkin löytää närästyksen aiheuttaja.

Useimmiten syy löytyy ruuasta tai koiran rakenteesta, sillä on esimerkiksi refluksi. Mutta aika ajoin syyllinen ei löydy millään ja mikään ruoka- tai ruokintamuutos ei auta. Silloin on mietittävä vaihtoehtoa. että syy onkin ulkoinen.

Ympäristö ja stressi saavat herkemmän koiran oireilemaan vatsallaan. Aivan samalla tavalla ihmisillä stressivatsa on tuttu juttu. Silloin kannattaa pyrkiä miettimään pystyisiko siihen vaikuttamaan, ja se on vaikeaa jo pelkästään realiteettien ja omien asenteidenkin vuoksi.

Jos koiraa stressaa kerrostalo tai oman pihan vahtiminen, niin pitäisikö omistajan muuttaa? Jos koira on otettu harrastamisen takia, ja agility-halli ylittää koiran sietokyvyn, niin pitäisiko harrastaminen lopettaa? Jos koira on hyvin omistajariippuvainen ja töihin lähtö tai vuorotyön epäsäännöllisyys kuormittavat, niin pitäisikö jäädä kotiin? Jos koira ei kestä laumaa, niin poistuuko lauma vai oireileva?

Olen pohtinut podcastissä [Ympäristö, stressi ja koiran närästys](https://www.katiska.eu/tieto/podcastit-vlog/131-ymparisto-stressi-ja-koiran-narastys/) noiden asioiden mahdollista yhteyttä ja merkitystä.
