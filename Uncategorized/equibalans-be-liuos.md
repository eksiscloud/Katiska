---
title: "Equibalans BE-liuos"
date: 2021-04-08
---

[![](images/equibalans-be-liuos-250x250.jpg)](https://www.katiska.eu/wp-content/uploads/2021/04/equibalans-be-liuos.jpg)Equibalans BE-liuos on koirille käytännössä vain [E-vitamiinilisä](https://www.katiska.eu/tieto/koira-tarve-vitamiini/e-vitamiini-ja-koira/). Se on osa Vitabalansin hevosten tuotesarjaa, mutta eroaa koirien Probalans-sarjan BE-balansista vain etiketin ja hinnan puolesta. Tuote on täysin sama. Ero on siinä, että kun koirien versio maksaa noin 55 euroa litra, niin tämä maksaa noin 20 euroa.

Koska kyseessä on sama tuote, niin myös annostelu ja käyttö on täysin sama [Probalans BE-balansin](https://www.katiska.eu/tieto/lisaravinteiden-annostus/probalans-be-balans/) kanssa.

## Annostus

Annostus tehdään [E-vitamiinin](https://www.katiska.eu/tieto/ravitsemus/e-vitamiinin-annostaminen-kaytannossa/) mukaan. Koska se on ns. [synteettinen E-vitamiini](https://www.katiska.eu/tieto/e-vitamiini/e-vitamiinin-aktiivisuus/), niin annostus on kaksi kertaa laskennallinen [tarve](https://www.katiska.eu/tieto/koira-tarve-yleinen/koiran-tarpeet-nrc/).

Valmistajan annossuositus ei ole käyttökelpoinen. Järkevämpi annostus voisi olla

- minimiannostus  4 mg/kgEP
- raakaruokinnassa vähintään 8 mg/kgEP
- aktiiviset koirat 16 mg/kgEP
- erittäin aktiiviset koirat ja raskasta aerobista työtä tekevät 24 mg/kgEP
- tiineet ja imettävät emät 16 mg/kgEP
- narttupennuille annetaan emän painon mukaan 8 mg/kgEP
- urospennuille annetaan isän painon mukaan 8 mg/kgEP

Annostusta saa muuttaa, jos siltä tuntuu. Yliannostus on haitatonta.

## Kesto

Pullokoko on  1 litra. Vertailuksi: koirien vastaava maksaa noin 55 euroa. Hevosetiketillä hinnassa on hieman vaihtelua alkaen alle 20 eurosta moin 25 euroon asti.

Annistelussa voi toki käyttää ruiskua tai muuta mittaa. Usein on kuitenkin helpompi annistella käyttämällä nyrkkisääntöä teelusikka on 4 ml ja ruokalusikka 12 ml.

Jos koira painaa 15 kg ja sille annetaan raakaruokinnan vähimmäismäärä 8 mg/kgEP eli 120 mg, niin Equibalans BE-liuosta tarvittaisiin 4 ml. Silloin litran pullo riittäisi noin 250 päivää.

## Tarvelasku

koiran paino x 8 = tarve milligrammoina

tarve / 30 = liuoksen annostus millilitroina (millitra on käytännössä sama kuin gramma) 

Esimerkiksi: 15 kg x 8 = 120 mg / 30 = 4 ml = 4 g ~ 1 tl

## Ravintoainekoostumus

- [E-vitamiini](https://www.katiska.eu/tieto/e-vitamiini/koira-e-vitamiini/) 30 mg/ml
- [B1-vitamiini](https://www.katiska.eu/tieto/b-vitamiinit/tiamiini-b1-vitamiini/) 2 mg/ml
- [B2-vitamiini](https://www.katiska.eu/tieto/b-vitamiinit/riboflaviini-b2-vitamiini/) 5 mg/ml
- [Nikotiidiamidi](https://www.katiska.eu/tieto/b-vitamiinit/niasiini-b3-vitamiini/) 10 mg/ml
- [B5-vitamiini](https://www.katiska.eu/tieto/b-vitamiinit/b5-vitamiini-pantoteenihappo/) 10 mg/ml
- [B6-vitamiini](https://www.katiska.eu/tieto/b-vitamiinit/pyridoksiini-b6-vitamiini/) 2 mg/ml
- [B12-vitamiini](https://www.katiska.eu/tieto/b-vitamiinit/b12-vitamiini-kobalamiini/) 30 µg/ml
- [Biotiini](https://www.katiska.eu/tieto/b-vitamiinit/biotiini-b7-vitamiini/) 100 µg/ml
- [Koliini](https://www.katiska.eu/tieto/koira-tarve-vitamiini/entiset-vitamiinit/) 130 mg/ml
