---
title: "Suppleaze Gold"
date: 2021-04-13
---

[![](images/Suppleaze_Gold-250x250.jpg)](https://www.katiska.eu/wp-content/uploads/2021/04/Suppleaze_Gold.jpg)Aviformin valmistama Suppleaze Gold on hevosmaailmalle suunnattu glukosamiini, jota voi  yhtä hyvin käyttää koirille. Kyseessä on. monituote, joka mainostaa olevansa ilman jatkeaineita. Väite pitää periaatteessa paikkaansa, mutta koska hieman päälle kolmasosa sisällöstä on MSM:ää, joka on nivelille ja elimistölle hyödytön, niin se on jatkeaineena.

## Annostus

Kaikki glukosamiinituotteet annostellaan aina glukosamiinin mukaan riippumatta mitä muuta purkkiin on pakattu. 

Koiralle ei ole määritelty glukosamiinin tarvetta, mutta huomattavan yleisesti käytetään vastaavaa määrää kuin 1000 mg/30 kg on. Tuo tarkoittaa suoralla laskukaavalla 33 mg/kgEP, joka voidaan pyöristää helpommin laskettavaan 40 mg/kgEP. Määrä on oireilevalle nivelrikolle ja ennakoivaan tai varmuuden-vuoksi annosteluun käytetään jotain välillä 1/3 .. 1/2 annosta eli 10 - 20 mg/kgEP.

Glukosamiinin annostus lasketaan aina yhdisteestä, eli esimerkiksi glukosamiini HCL:n ja glukosamiinisulfaatin välillä ei huomioida eroja sen mukaan paljonko niissä on varsinaista glukosamiinia - tosin erot ovat mitättömiä.

Myös kondroitiinisulfaatin annostus on tuntematon, mutta samoilla perusteilla kuin miten glukosamiinin annostus on hahmoteltu, niin kondroitiinisulfaattia pitäisi saada 800 – 1000 mg/30 kg eli 25 – 40 mg/kgEP.

Suppleaze Gold jauhetta olisi silloin annettava glukosamiinin kautta

- ennakoivana annoksena 0,05 g/kgEP
- nivelrikossa 0,1 g/kgEP

15 kg tarvitsisi Suppleaze Goldia noin 1,5 grammaa, eli noin 1/3 teelusikallista. Päiväannos maksaisi 600 gramman pussista noin 16 senttiä senttiä ja kuukaudessa hieman alle 5 euroa.

## Kesto

Suppleaze Gold maksaa noin noin 65 euroa 600 gramman pussi. Silloin glukosamiinin grammahinta olisi noin 27 senttiä, joka tarkoittaa Suppleaze Goldin kuuluvan edullisten nivellisien ryhmään. 

Glukosamiinin 40 mg/kgEP annostuksella 600 gramman pussi riittäisi

- 5 kg koiralle hieman päälle 3 vuodeksi
- 15 kg koiralle hieman yli vuodeksi
- 30 kg koiralle hieman yli 6,5 kuukaudeksi
- 60 kg koiralle hieman yli 3 kuukaudeksi

## Annoslasku

koiran paino x 0,1 = koiran tarve Suppleaze Goldille grammoina

Esimerkiksi: 15 kg x 0,1 = 1,5 g  ~ 1/3 tl 

## Ravintoainekoostumus

- [glukosamiini HCL](https://www.katiska.eu/tieto/koira-nivelet/glukosamiini-koiralle/) 407 mg/g
- [kondroitiinisulfaatti](https://www.katiska.eu/tieto/koira-nivelet/kondroitiinisulfaatti/) 148 mg/g
- [MSM](https://www.katiska.eu/tieto/koira-nivelet/msm/) 370 mg/g
- [C-vitamiini](https://www.katiska.eu/tieto/koira-tarve-vitamiini/c-vitamiini-koiralle/) 66 mg/g
- hyaluronihappo 7,4 mg/g

MUkana tulee 10 gramman mittalusikka, joka on koirien käytössä hyödytön.

**Huomaa:**

- Nivellisästä on [tuotearvostelu](https://www.katiska.eu/tieto/koira-tuotearvostelu-nivel/suppleaze-gold/)
