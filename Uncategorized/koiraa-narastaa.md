---
title: "Koiraa närästää"
date: 2019-11-23
---

Koiran närästys ei useimmiten ole sinällään vaarallinen, mutta se on erittäin kiusallinen ja kiusaa koiraa. Jatkuvä närästys heikentää koiran elämänlaatua ja jo yksistään sen takia siihen on puututtava. Ihmisten närästyslääkkeitä voi käyttää koirilla, mutta valitettavasti ne eivät ole kovinkaan tehokkaita. Silti niitä kannattaa ja täytyykin kokeilla akuuttina hoitona. Sen sijaan varsinainen hoito tehdään ruokavaliolla ja myös ruokintapoja muuttamalla.

Koiran yleisimmät närästyttäjät ovat

- kalaöjy, sekä ylipäätään rasvat
- merilevä
- luut sekä rustot
- muutoin sopimaton ruoka
- kalsium ja sinkki
- stressi
- refluksitauti, jolloin ylempi vatsaportti päästää ruokaa takaisin nieluun
- muut vatsan ja suoliston sairaudet
- [haimatulehdus](https://www.katiska.eu/tieto/koira-sairaus-elimet/sairas-haima-koiran-haimatulehdus/)

Jos koiraa närästää nopeasti syömisen jälkeen, niin yleensä syy löytyy tavalla tai toisella ruuasta. Jos sen sijaan närästys keskittyy aamuyöhön, niin se on useinkin refluksityyppistä oireilua.

Jos koirasi syö hysteerisesti ruohoa, yökkäilee, nuoleskelee paljon pintoja, venyttelee paljon pian syömisen jälkeen tai on muutoin tuskaisen oloinen, niin sitä saattaa hyvinkin närästää. Silloin kannattaa tutustua Katiskan närästysluentoon.
