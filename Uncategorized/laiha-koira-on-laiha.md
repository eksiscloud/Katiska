---
title: "Laiha koira on laiha"
date: 2019-11-23
---

Koiramaailmassa ollaan hieman hukattu maalaisjärkeä ja koirien painoa vahditaan usein tiukemmin kuin mitä yläkoululaiset tytöt arvioivat omaa painoaan. Normaali paino muuttui jossain vaiheessa hoikkuuden ihannoinniksi ja nyt liian moni arvioi laihuuden hoikkuudeksi. Ihmispuolella puhutaan usein lihaksettomasta laihasta.

<!--more-->

Tiedän missä vaiheessa hoikkuus nostettiin valokeilaan. Se tapahtui samalle hetkellä kun ensimmäinen eläinlääkäri sanoi ääneen, että lihavuus aiheuttaa nivelrikkoa. Sitä edelsi suomalaisen tutkijan Saki Paatsaman toteamus, että tehoruokinta on tuhoruokintaa. Se, että Paatsama myöhemmin sanoi, että tuo tulkittiin järjestään väärin, ja myönsi olleensa monessa suhteessa väärässä uudemman tutkimustiedon valossa, kuitenkaan poistanut iskostunutta ajatusta. Mitä tulee nivelrikkoon, niin ihmisillä sairaalloinen ylipaino voi aiheuttaa polven nivelrikkoa ja koirilla sairaalloinen ylipaino saattaa pahentaa muista syistä tulleen nivelrikon kipua - joten väärä toteamus lihavuuden ja nivelrikon yhteydestä aiheutti koiramaailmassa laihdutuskuurin, jopa terveille koirille, ja koska mopo keuli, niin unohdettiin, että ylilihavan laihduttaminen normaalipainoiseksi on aivan eri asia kuin normaalipainoisen kuivattaminen laihaksi.

Laihojen koirien kohdalla yksi väärimmistä perusteluista on selittää mitä sairauksia ylilihavilla on.

Olen peranut asiaa hieman podcastissä [Laiha koira ei ole hoikka](https://www.katiska.eu/tieto/podcastit-vlog/laiha-koira-ei-ole-hoikka/). Kuuntele se.
