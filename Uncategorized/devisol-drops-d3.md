---
title: "DeviSol Drops D3"
date: 2021-04-17
---

[![](images/devisol-drops-155x250.png)](https://www.katiska.eu/wp-content/uploads/2021/04/devisol-drops.png)DeviSol Drops on ihmisille myytävä nestemäinen D-vitamiini, jonka kohderyhmä on vauvat ja lapset. Sitä myydään kahdessa eri pullokoossa, 10 ml ja 20 ml, joista 20 ml on ainoa käyttökelpoinen koirille. DeviSolin D-vitamiinia voi käyttää koiralle. 

DeviSol Dropsissa on D-vitamiinia 2 µg/tippa ja 20 ml pullossa on noin 660 tippaa. Se ei matalan pitoisuutensa takia ole käyttökelpoinen kerran viikossa annosteluun, vaan on yleensä käytössä pienemmillä koirilla joka päivä annettuna.

Koiran annostus tapahtuu [samalla kaavalla](https://www.katiska.eu/tieto/lisaravinteiden-annostus/d-vitamiinit-koiralle-kooste/) kuin kaikilla D-vitamiineilla.

- `koiran paino x 0,7 = tarve / 2 = tippojen määrä joka päivä`

2 µg eli yksi tippa kattaa 2,8 koirakiloa. Silloin 

- 2 kg koiralle annettaisiin poikkeuksellisesti kerran viikossa 5 tippaa
- 5 kg koiralle annettaisiin joka päivä 2 tippaa
- 10 kilon koiralle annettaisiin joka päivä 3 - 4 tippaa
- 15 kg koiralle annettaisiin joka päivä 5  tippaa

5 kg koiralle 20 ml riittäisi noin 11 kuukautta ja 15 kg koiralla vajaa 4,5 kuukautta. 

Öljypohjana on palmuöljy. Määrät ovat niin matalia, että tuskin aiheuttaa ongelmia edes närästysherkillä koirille. Mitään ravitsemuksellista arvoa öljyllä ei ole. Sen sijaan palmuöljy on hyvinkin kyseenalainen tuote niin eettisten kuin luonnonsuojelullisten asioiden suhteen.
