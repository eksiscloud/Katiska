---
title: "Rasva vaatii E-vitamiinia"
date: 2020-02-20
---

[E-vitamiinin](https://www.katiska.eu/tieto/e-vitamiini/koira-e-vitamiini/ "E-vitamiini") saanti mietityttää monessa suhteessa. Sitä on hieman vaikea saada ravinnosta muuten kuin kasviöljyjen kautta ja silloin lisääntynyt rasvan saanti nostaa jo itsessään E-vitamiinin (ja muiden antioksidanttien) tarvetta. Yksinkertaistaen ja mutkia oikoen voidaan sanoa, että öljylisän antama E-vitamiini käytetään öljylisän aiheuttamaan hapettumiskuormaan ja elimistön muu tarve jää toisarvoiseksi.

<!--more-->

E-vitamiinia tarvitaan 20 KY:tä eli noin 18 mg jokaista lisättyä 35 grammaa rasvaa kohden. Kaava edellyttäisi noin 14 % rasvalla olevaa ruokaa, ja koira saa E-vitamiinia "perustaksi" 2 mg/kgME.

Finelin mukaan auringonkukkaöljyssä on 62 mg/100 g ja rypsiöljyssä 19 mg/100 g. Silloin 35 grammaa (hieman vajaa ½ dl) auringonkukkaöljyä antaisi noin 22 mg E-vitamiinia, joten siitä saadaan "ekstraa" noin 4 mg. Rypsiöljystä saataisiin vajaa 7 mg, joten vajausta ylipäätään rasvalisän edellyttämästä E-vitamiinista tulisi 11 mg.

Vertailuksi: Biofarmin valmistamassa Black Horsen BE-Special liuoksessa on E-vitamiinia 30 mg/ml ja ilman energiaa.

Rypsiöljy ei siten toimi E-vitamiinin lähteenä, ja auringonkukkaöljykin perin kehnosti. Ruokalusikallisella auringonkukkaöljyä saataisiin siten katettua aina 4 koirakiloa, tai vajaa 10, jos luottaa alhaisempaan minimiin 1 mg/kgME.

Jos yrittää saada koiralle E-vitamiinin luonnollisesti öljyllä, niin samalla saadaan lisää kaloreita. Jos otetaan esimerkiksi 20 kg koira, niin

- auringonkukkaöljyä tarvitaan noin 60 grammaa (5 rkl) ja se vastaa samaa kuin antaisi 300 grammaa 20 % rasvalla olevaa sikanautaa
