---
title: "Dog Mobility Plus"
date: 2021-04-14
---

[![](images/dog-mobility-plus-250x250.jpg)](https://www.katiska.eu/wp-content/uploads/2021/04/dog-mobility-plus.jpg)Dog Mobility Plus on saksalainen nivellisä, jota myy ainakin Horze. Se kuuluu monituotteiden ryhmään, mutta ei anna muuta kuin glukosamiinia. Kondroitiinisulfaattia on hieman joukossa, mutta ei merkityksellistä määrää. Markkinointi kylläkin perustuu täysin hyödyttömiin ainesosiin, kuten MSM:ään ja vihersimpukkaan.

## Annostus

Kaikki glukosamiinituotteet annostellaan aina glukosamiinin mukaan riippumatta mitä muuta purkkiin on pakattu. Toinen mahdollisesti hyödyllinen ainesosa on konroitiinisulfaatti, mutta sitä ei käytetä annostuksen laskemisessa, kun mukana on glukosamiinia.

Koiralle ei ole määritelty glukosamiinin tarvetta, mutta huomattavan yleisesti käytetään vastaavaa määrää kuin 1000 mg/30 kg on. Tuo tarkoittaa suoralla laskukaavalla 33 mg/kgEP, joka voidaan pyöristää helpommin laskettavaan 40 mg/kgEP. Määrä on oireilevalle nivelrikolle ja ennakoivaan tai varmuuden-vuoksi annosteluun käytetään jotain välillä 1/3 .. 1/2 annosta eli 10 - 20 mg/kgEP.

Glukosamiinin annostus lasketaan aina yhdisteestä, eli esimerkiksi glukosamiini HCL:n ja glukosamiinisulfaatin välillä ei huomioida eroja sen mukaan paljonko niissä on varsinaista glukosamiinia - tosin erot ovat mitättömiä.

Myös kondroitiinisulfaatin annostus on tuntematon, mutta samoilla perusteilla kuin miten glukosamiinin annostus on hahmoteltu, niin kondroitiinisulfaattia pitäisi saada 800 - 1000 mg/30 kg eli 25 - 40 mg/kgEP.

Dog Mobility Plus jauhetta olisi silloin annettava koiralle glukosamiinin kautta

- ennakoivana annoksena 0,1 g/kgEP
- nivelrikossa 0,12 g/kgEP

15 kg tarvitsisi silloin Dog Mobility Plus jauhetta noin 1,8 grammaa, eli lähes puolikkaan teelusikallisen. Päiväannos maksaisi noin 16 senttiä ja kuukaudessa suunnilleen 4,70 euroa.

## Kesto

Dog Mobility Plus maksaa noin 65 euroa 750 gramman purkki. Sitä myydään myös 250 gramman purkissa, mutta sellaisen ostamiselle ei ole perusteita pienellekään koiralle. 750 grammalla glukosamiinin grammahinta olisi noin 26 senttiä, joka tarkoittaa Dog Mobility Plussan olevan niveltuotteissa hinnaltaan halvemmassa sektorissa. Glukosamiinin 40 mg/kgEP annostuksella 750 gramman purkki riittäisi

- 5 kg koiralle hieman vajaa 3,5 vuotta
- 15 kg koiralle hieman yli vuodeksi
- 30 kg koiralle vajaaksi 7 kuukaudeksi
- 60 kg koiralle hieman yli 3 kuukaudeksi

## Annoslasku

koiran paino x 0.17 = koiran tarve Black Horse Cartivet + MSM:lle grammoina

Esimerkiksi: 15 kg x 0,12 = 1,8 g  ~ 2 g ~ ½ tl

## Ravintoainekoostumus

Mikana tulee annoslusikka, jossa pienempi osa on 2 grammaa ja isompi 5 grammaa.

- [glukosamiini HCl](https://www.katiska.eu/tieto/koira-nivelet/glukosamiini-koiralle/) 340 mg/g
- [kondroitiinisulfaatti](https://www.katiska.eu/tieto/koira-nivelet/kondroitiinisulfaatti/) 30 mg/g
- [MSM](https://www.katiska.eu/tieto/koira-nivelet/msm/) 430 mg/g
- vihersimpukka 15 mg/g
- [C-vitamiini](https://www.katiska.eu/tieto/c-vitamiini/c-vitamiini/) 20 mg/g
- hyaluronihappo 4 mg/kg

**Huomaa:**

Jatkeaineena käytetty MSM on määrältään niin korkea, että se saattaa aiheuttaa vatsa- ja suolisto-ongelmia.

Mukaan lisätty vihersimpukka ei vaikuta mitenkään niveliin. Siitä ei myöskään saada omega-3 rasvoja.

Hyaluronihappo ei vaikuta syötynä niveliin, vaan se pitäisi injektoida. Lisäksi hyaluronin määrä on niin vähäinen, että siitä ei olisi muutenkaan mitään apua.

Tuotteessa on poikkeuksellisen korkea tuhka, joka tullee simpukan kuorista. Hyötyä ei ole. Valmistaja ilmoittaa aromin määräksi 0.35 mg/g, mutta ei mitä se on. Tuolla määrällä sillä ei ole merkityskään, paitsi mahdollisesti syömishaluukkuuteen.
