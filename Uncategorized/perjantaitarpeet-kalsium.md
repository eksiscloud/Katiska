---
title: "Perjantaitarpeet: Kalsium"
date: 2021-01-17
---

Sähkopostilistalla julkaistaan ei-niin-vakavasti-otettavia listoja eri ruoka-aineista ja koiran tarpeista. Olen listannut paljonko eri ruokia on annettava, jotta 20 kilon koiran koko päivätarve täyttyisi sillä nimenomaisella ruualla. Se ei tarkoita sitä, että kukaan nimenomaan antaisi niitä, tai että moisia ylipäätään kannattaisi antaa koiralle. Perjantaitarpeen tarkasteltavana on luuston rakentamiseen, solujen toimintaan ja elimistömn pH-tasapainon säätelyyn vaadittava **kalsium**.

<!--more-->  
Idea on kahdessa. Osassa ainesten määrät ovat niin naurettavia, että se saa nauramaan - no, ainakin minä nauroin kun koostin niitä. Toinen syy on se, että osaa ruoka-aineista joku jossain joskus on vakavissaan vinkannut koirille. Kun tietää paljonko pitäisi antaa koko tarpeeseen, niin saa pienen kuvan mitä mahdollisuuksia ruoka-aineella X ylipäätään olisi.  
  
Koira ei saa koskaan riittävästi kalsiumia ruuastaan ilman luuta tai erikseen lisättyä kalsiumia. NRC:n mukaan koiran tarve on 130 mg/kgME, mutta usein käytetään helppouden takia määrää 80 mg/kgEP.  
  
Koska kalsiumlisien imeytyvyys on luokkaa 40 %, ainakin kalsiumkarbonaateissa, ja koska luiden sulavuus voi olla tuotakin alempi, niin terveillä koirilla saanti usein tuplataan.  
  
Perussaannit ilman imeytymisen ja sulavuuden miettimistä:  
  
**kalsiumkarbonaatti, 1229 mg  
****kovat luut, 10 g**  
  
Fineli ilmoittaa ruuista ainoastaan ihmisille syötävän osuuden ravintoarvot. Siksi esim. kokonainen broileri tai kala ei ilmoita luiden ja ruotojen ravintoarvoja ja olenkin jättänyt ne pois listauksesta. Kokonaisuus tarkoittaakin vain punnittua raakapainoa, josta sitten ilmoitetaan hyödynnettävä osuus.  
  
\- leivinjauhe 10,9 g  
\- kuivattu nokkonen 43,4 g  
\- maitojauhe, rasvaton 90,4 g  
\- ksylitolipurukumi 107 g (älä kokeile, taattu myrkytys)  
\- emmental, punaleima 131 g  
\- tofu 180 g  
\- ruusunmarja, kuivattu 286 g  
\- lehtikaali 512 g  
\- maito, rasvaton 6,8 dl  
\- jugurtti, maustamaton 8,2 dl  
\- piimä, rasvaton 8.6 dl  
\- kirjolohifilee 945 g  
\- kermaviili 1,2 kg  
\- voikukka, nuppu ja lehti 1,34 kg  
\- pinaatti 1,38 kg  
\- siirappi 1,66 kg  
\- raejuusto 1,76 kg  
\- merisuola 2,4 kg  
\- kananmuna 2,4 kg  
\- valkoviini 2,8 l  
\- hapankaali 3,5 kg  
\- jauheliha, sikanauta 12,3 kg  
\- viinietikka 64,7 l  
  
**Vilkaise nämäkin:**

- [Kokonaisuus ja tarkoituksenmukaisuus](https://www.katiska.eu/tieto/koira-tieto-ruokinta/koira-ruokinta-huutomerkki/kokonaisuus-ja-tarkoituksenmukaisuus/)
- [Kuinka paljon luullista jauhelihaa annetaan koiralle](https://www.katiska.eu/tieto/koira-tieto-ruokinta/koira-raakaruokinta-raaka-aineet/kuinka-paljon-luullista-jauhelihaa-koiralle/)
- [Mitä kalkkia koiralle kannattaa antaa](https://www.katiska.eu/tieto/koira-aloittelijat/ruoka/mita-kalkkia-koiralle-kannattaa-antaa/)
