---
title: "Sterilisaatio ja kastraatio omistajan takia"
date: 2019-11-23
---

 

Muualla maailmassa, eli pääosin Yhdysvalloissa, koiria sterilisoidaan ja kastroidaan rutiinisti jo pikkupentuina. Syy on se, että sukupuolikäyttäytyminen häiritsee omistajien elämää sekä kehnon koirakurin takia halitsematon lisääntyminen on ongelma. Nykyään nuoremman sukupolven lääkärit ovat vahvasti tuoneet ajatusta myös Suomeen. Melkoisen kritiikittä, on pakko sanoa. Perusteluna on käytetty mm. kohtutulehdusriskiä sekä eturahaustulehduksia. Yleensä ihmisvertaukset ovat huonoja, mutta silti kannattaa kysyä, että onko naisilla kuitenkin rinnat ja miehillä kivekset.

Sukupuolihormoneilla estrogeeni ja testosteroni on erittäin vahva rooli elimistön muissakin toiminnoissa kuin vain kiimassa tai sukupuolivietissä. Estrogeenin vähenemisen takia nartut tuppaavat lihomaan ja niiden turkki heikkenee. Urokset menettävät lihasmassaa ja korvaavat sen läskillä. Harrastuskoirilla palautuminen, suorituskyky sekä lihaksiston huolto heikkenee.

Sterilisaatiossa ja kastraatiossa on myös terveysriskejä. Niistä tunnetuimmat ovat nartuilla virtsanpidätyskyvyttömyys, jonka takia ollaan elinikäisellä lääkityksellä sekä johtaa pahimmillaan lopetukseen - omistajat eivät kestäkään alle pissaavaa narttua, vaikka kiimojen poistumisen myötä elon piti olla mukavampaa. Riski on keskimäärin 20 prosenttia eli joka viidennelle tulee ongelmia, mutta osassa rotuja riski on paljon korkeampi. Nuorena tehty sterilisaatio ja kastraatio altistavat kehityshäiriöille, jonka takia lonkkavika uhkaa kulman takana. Kun elimistön yksi tärkeimmistä hormonitoiminnoista viedään pois, niin aineenvaihdunta hidastuu. Se tarkoittaa ensisijaisesti lihomista. jonka takia ruuan energian pitäisi tipahtaa vähintään 20 prosenttia- Tuo tarkoittaa ruokamäärässä niin suurta pudotusta, että vitamiini-. mineraali- ja proteiinitarve olisi täytettävä lisäravinteilla. Eräs naisasiakas valitti sterilisaation aiheuttamaa lihomista ja kyseli siihen korjausta (jota ei ole olemassa) ja sitten samaan aikaan facebookissa valitti kuinka e-pillerit olivat nostaneet hänen painoaan - syy on tismalleen sama, estrgogeeniin vaikuttaminen.

Lääketieteellisistä syistä tehdyille sterilisaatioille ja kastraatioille ei voi haittojen suhteen mitään. Se on pakkotilanne. Aivan samoin kuin pahoissa varvasmurtumissa on varvas amputoitava, vaikka se saattaakin altistaa liikevirheille ja lihasjumeille, joita sitten korjataan loppuikä.

Sivistyneessä maailmassa on kielletty typistykset ulkomuodon takia. Häntiö ei saa lyhentää tai korvia muotoilla vain siksi, että omistaja haluaisi määrätyn ulkomuodon. Kaikki sellaiset operaatiot, jotka tehdään tarpeetta, ovat kiellettyjä. Tai ainakin melkein kaikki, sillä jos omistajan omaa elämää häiritsee kiimat tai uroksen reviiritietoisuus, niin silloin omistajan oman mukavuuden takia operaatio onkin hyväksyttyä. Aidosti mitään eroa ei ole ja koiraan kajotaan siksi, että omistaja haluaa - ei siksi, että koira tarvitsee. Jostain syystä pidetään huomattavan tärkeänä, että koira voi viestiä luonnollisesti hännällään, mutta luonnollinen käyttäytyminen ei sitten olekaan oleellista. Norjassa omistajan mukavuuden takia tehtävät sterilisaatiot ja kastraatiot ovat laittomia. Suomessa ei.

Joskus perusteluiksi esitetään kissoja tai hevosissa oriiden ruunausta. Nuo eivät ole vertailukelpoisia.

Kissoissa ongelma on niiden hallitsematon lisääntyminen ja naaraiden erittäin lyhyt kiimakierto. Koska kissoja päästetään villiintymään ja koska omistajat eivät pysty erottamaan kolleja naaraista (koirilla sama aiheuttaisi hirvittävän kalabaliikin ja jossain vaiheessa elsun), niin sterilisaatio ja kastraatio ovat ainoita vaihtoehtoja.

Oriiden kohdalla kyse on suurimmillaan työturvallisuudesta. 600 kiloinen eläin on lähtökohtaisesti vaarallinen. Toinen syy liittyy myös hallintaan. Jos samalla laitumella (välillä myös tallissa) on kiimainen tamma, niin oriit tulevat aidoista läpi. Tammat ovat kiimassa välillä kevät - syksy noin kolmen viikon välein, mutta niiden kohdalla sterilisaatio ei ole vaihtoehto, vaan omistajat kärvistelevät kiimojen kanssa ja yrittävät aika-ajoin huuhaata, kuten vadelmaa, estrogeenin säätelyyn. Kilpailupuolella ruunat ovat muuten hieman hitaampia kuin oriit - ei laukkapuolella oriina pitäminen todellakaan johdu pelkästä mahdollisesta siitosurasta.

Jos et halua elää kiimojen kanssa, niin älä sterkkaa, vaan ota uros. Jos et halua elää maskuliinin kanssa, niin älä kuohi urosta, vaan ota narttu. Ja jos et pysty pitämään sekalaumaa erossa toisistaan kiimojen aikana, niin ota vain yhtä sukupuolta.

 

https://www.youtube.com/watch?v=2j0OBIsUNlI
