---
title: "Osteomax-K"
date: 2020-03-04
---

Biomedin Osteomax-K on ihmisille tarkoitettu kalsiumtuote, jonka valmistaja mainostaa edistävän "luuston, lihasten ja nivelten sekä ihon, kynsien ja hiusten hyvinvointia". Se kattaa siis lähes koko elimistön tarpeet. Osteoma-K on suosittu kalsiumlisänä sellaisten koirien ruokinnan kanssa hääräävien parissa, joiden opit liittyvät enemmänkin huuhaa-akselille kuin ravitsemukselle. Sehän ei tietenkään ole tuotteen vika, joten katsotaan mitä se antaa.

<!--more-->

Laajoja vaikutuslupauksia hieman syö se, että vitamiinipuolelta puuttuu mm. [E-vitamiini](https://www.katiska.eu/tieto/koira-tieto-ravitsemus/koira-tarve-vitamiini/e-vitamiini-ja-koira/) ja [A-vitamiini](https://www.katiska.eu/tieto/koira-tieto-ravitsemus/koira-tarve-vitamiini/a-vitamiini-retinoli/), puhumattakaa [B-vitamiineista](https://www.katiska.eu/tieto/koira-tieto-ravitsemus/koira-tarve-vitamiini/b-vitamiinit/). Toki niiden pakkaaminen pillerimuotoon olisi saattanut olla hieman haastavaa, koska ne olisi joutunut lisäämään pillerimassaan... Lisäksi valmistusaineissa loistaa poissaolollaan useitakin hivenaineita, joilla on tärkeä rooli mainostetuissa asioissa.

Kun miettii mitä rahalla saa, niin kannattaa huomata, että Biomedin mainostamat saannit tulevat viidestä pilleristä. Tapa on nykyään hyvin suosittu, koska sillä saadaan annettua kuva siitä, että tarjolla olisi vahvempikin annos. Kun purkissa on 170 tablettia, niin ihmisillä viiden pillerin kulutusvauhdilla purkki olisi tyhjä kuukaudessa - tuokin kesto alkaa olla ihmismarkkinoilla lähes jo standardi.

Otetaan esille vain olennaiset ravintoaineet ja katsotaan miten yksi pilleri suhtautuu koiran tarpeisiin. Samalla saadaan annostelu.

\[table id=287 /\]

\*) kalsiumissa huomioitu [imeytymisvara](https://www.katiska.eu/tieto/koira-aloittelijat/ravitsemus/mita-tarkoittaa-imeytymisvara/) ja tarpeet on pyöristetty elopainon kautta  
\*\*) laskettu suoraan [NRC:n suosituksista](https://www.katiska.eu/tieto/koira-tieto-ravitsemus/koira-tarve-yleinen/koiran-tarpeet-nrc/). Suluissa on vertailu, jos sinkin tarve on 2 mg/kgEP/pvä ja D-vitamiinille 0,7 µg/kgEP/pvä

Kuten määristä huomaa, niin Osteomax-K ei kelpaa koirille kuin enintään jonkinlaiseksi magnesiumlisäksi, eikä se kelpaa siihenkään, koska magnesium on oksidina. Jos haluaa kuitenkin kokeilla, niin kannattaa muistaa, että

- jos annostellaan [magnesiumin](https://www.katiska.eu/tieto/koira-tieto-ravitsemus/koira-tarve-mineraali/magnesium/) mukaan, niin muiden määrät tipahtavat käytännössä nollaan
- jos annostellaan [kalsiumin](https://www.katiska.eu/tieto/koira-tieto-ravitsemus/kalsium/kalsium/) mukaan aidoilla tarpeilla, niin magnesiumin määrä nousee melkoisen korkeaksi, [sinkkilisää](https://www.katiska.eu/tieto/koira-tieto-ravitsemus/sinkki/sinkki/) tarvitaan silti, mutta [D-vitamiinia](https://www.katiska.eu/tieto/koira-tieto-ravitsemus/d-vitamiini/d-vitamiini/) saadaan riittävästi
- jos annostellaan kalsiumin mukaan [NRC:n tarpeilla](https://www.katiska.eu/tieto/koira-tieto-ravitsemus/koira-tarve-yleinen/koiran-tarpeet-nrc/), niin magnesiumia saadaan liikaa, mutta sinkkiä ja D-vitamiinia riittävästi

Kyse on koko ajan siitä, että haluaako antaa 10 tablettia per 10 kiloa, jotta ei tarvitsisi antaa yhtä pilleriä sinkkiä ja pillerin tai kaksi D-vitamiinia kerran viikossa. Niin tai näin, niin annostuksella 10 tabl/10 kg riittää:

- 10 kg koiralla kaksi viikkoa, hieman yli
- 30 kg koiralla alle viikon
- 60 kg koiralla noin kolme päivää

Sinkin suhteen on syytä myös olla hieman hereillä vahvuuksien kanssa. Normaalisti sinkkilisissä on 25 mg per tabletti ja laihemmissa 15 mg. Osteomax-K antaa 15 mg viidellä tabletilla.

Purkki maksaa noin 18 euroa, että siitä saa sitten ynnäillä kulupuolta - mutta 30 kg koiralle kalsiumlisä maksaisi silloin noin 80 euroa kuukaudessa ja pyöreät 900 euroa vuosi. Sanoisin, että aika hulppean hintaista siihen nähden mitä saa.

Kaupan päälle toteaisin, että jos maksettu ravintoterapeutti, diplomilla tai ilman, suosittelee koiralle Osteomax-K:ta ihan mihin tahansa, niin vaatikaa rahat takaisin.

\--

Valmistajan sivut: [https://biomed.fi/tuotteet/vitamiinit-hiven-ja-kivennaisaineet/osteomax/](https://biomed.fi/tuotteet/vitamiinit-hiven-ja-kivennaisaineet/osteomax/)
